Google plus
पंजाब केसरी आपके लिए लेकर आया है अब तक की ऐसी बड़ी खबरें जिसे आप अपने व्यस्त शड्यूल के चलते मिस कर जाते हैं। इस न्यूज बुलिटेन में हम आपको हर क्षेत्र से जुड़ी बड़ी खबरें बताने जा रहे हैं। तो अब एक क्लिक में पढि़ए, देश-दुनिया से लेकर खेल जगत की बड़ी खबरें।
नई दिल्ली: पंजाब केसरी आपके लिए लेकर आया है अब तक की ऐसी बड़ी खबरें जिसे आप अपने व्यस्त शड्यूल के चलते मिस कर जाते हैं। इस न्यूज बुलिटेन में हम आपको हर क्षेत्र से जुड़ी बड़ी खबरें बताने जा रहे हैं। तो अब एक क्लिक में पढि़ए, देश-दुनिया से लेकर खेल जगत की बड़ी खबरें। 
हिमाचल हादसा अपडेट: 26 बच्चों समेत 30 की मौत, CM ने जताया दुख
हिमाचल प्रदेश के कांगडा जिले में एक भीषण सड़क हादसा हुआ है। एक स्कूल बस के 150 मीटर गहरी खाई में गिरने से 26 स्कूली बच्चों, 2 अध्यापकों समेत 30 लोगों की मौत हो गई है, जबकि कई के घायल होने की सूचना है। नूरपुर के एसडीएम आबिद हुसैन ने बताया कि गंभीर रूप से घायलों को पठानकोट अस्पताल में ले जाया गया है जबकि कुछ अन्य को नूरपुर के अस्पताल में ही भर्ती कराया गया है।  
राजस्थान की खराब शुरूआत, डीआर्सी शॉर्ट 4 रन बनाकर आउट
आईपीएल सीजन के चाैथे मुकाबले में सनराइजर्स हैदराबाद का सामना कर रही राजस्थान राॅयलस की टीम ने खराब शुरूआत की। टीम को पहला झटका आईपीएल डेब्यू कर रहे डीआर्सी शाॅर्ट(4) के रूप में लगा। वह मैच क पहले ओवर की आखिरी गेंद पर रन आउट हो हुए। इससे पहले हैदराबाद के कप्तान केन विलियमसन ने राजस्थान के खिलाफ टास जीतकर पहले गेंदबाजी करने का फैसला किया। 
PM के दौरे से पहले नक्सलियों ने किए सीरियल ब्लास्ट, दो जवान शहीद
छत्तीसगढ़ के नक्सल प्रभावित बीजापुर जिले में नक्सलियों ने बारूदी सुरंग में विस्फोट कर पुलिस बस को क्षतिग्रस्त कर दिया है। इस घटना में दो पुलिस जवान शहीद हो गए हैं तथा पांच अन्य घायल हुए हैं।   राज्य के वरिष्ठ पुलिस अधिकारियों ने आज यहां बताया कि बीजापुर जिले के कुटरू थाना क्षेत्र के अंतर्गत गोदमा गांव के करीब नक्सलियों ने बारूदी सुरंग में विस्फोट कर पुलिस बस को क्षतिग्रस्त कर दिया है। 
उपवास से पहले कांग्रेस नेताओं ने चखा 'छोले-भटूरों' का स्वाद, फोटो वायरल
दलितों पर कथित अत्याचारों के खिलाफ कांग्रेस पार्टी आज पूरे देशभर में उपवास कर रही है। कांग्रेस अध्यक्ष राहुल गांधी भी राजघाट में उपवास पर बैठे हैं। इस उपवास के दौरान कांग्रेस नेताओं की एक फोटो सामने आई है। उपवास पर बैठने से पहले कांग्रेस नेता अजय माकन, हारुन युसुफ, अरविंदर सिंह लवली ने छोले-भटूरे का स्वाद चखा। भाजपा नेता हरीश खुराना ने अपने ट्विटर अकाउंट पर एक फोटो शेयर की है जिसमें कांग्रेस के सभी वरिष्ठ नेता छोले-भटूरे खा रहे हैं।
आरक्षण के विरोध में कल भारत बंद, गृह मंत्रालय ने जारी किया अलर्ट
कुछ संगठनों के आह्वान पर 10 अप्रैल को किए जा रहे भारत बंद के मद्देनजर केन्द्रीय गृह मंत्रालय ने एडवाइजरी जारी कर राज्यों सरकारों को सुरक्षा के पुख्ता इंतजाम करने को कहा है। मंत्रालय के एक वरिष्ठ अधिकारी ने बताया कि सोशल मीडिया के माध्यम से कुछ संगठनों ने कल भारत बंद का आह्वान किया है। 
राजघाट पर उपवास पर बैठे राहुल गांधी, मंच से हटाए गए टाइटलर-सज्जन कुमार
दलितों पर अत्याचार के खिलाफ और साम्प्रदायिक सौहार्द को लेकर कांग्रेस अध्यक्ष राहुल गांधी आज उपवास पर बैठे। राजघाट पहुंचकर राहुल ने पहले बापू को श्रद्धांजलि दी। कांग्रेस का आज सुबह पूरे देश में अनशन शुरू हो गया। राजधानी के राजघाट स्थित गांधी समाधि के सामने सुबह से कांग्रेस के वरिष्ठ नेता और कार्यकर्त्ता कड़ी संख्या में अनशन पर बैठे हैं। दिल्ली प्रदेश अध्यक्ष अजय माकन तथा अन्य वरिष्ठ नेता भी मौजूद हैं। 
2 दिन के लिए बंद रहेगा Mumbai Airport, जानिए क्या है शेड्यूल
अगर आप अगले दो दिनों में मुंबई के छत्रपति शिवाजी महाराज अंतर्राष्ट्रीय हवाईअड्डे से कहीं बाहर की फ्लाइट पकड़ने की योजना बना रहे हैं तो यह खबर आपके लिए काफी महत्वपूर्ण है। दरअसल 9 और 10 अप्रैल की दोपहर छह घंटे उड़ान परिचालन के लिए मुंबई हवाई अड्डा बंद रहेगा। 
बदल सकते हैं अमरीका-उ.कोरिया रिश्तों के समीकरण, ट्रंप से मिलने को बेचैन सनकी किंग
परमाणु हथियारों को लेकर तीसरा विश्व युद्ध लड़ने को तैयार अमरीका और उत्तर कोरिया का रूख अब बदलता नजर आ रहा है। इन दोनों देशों के बीच  इस मुद्दे पर जल्द ही बातचीत होगी । ट्रंप प्रशासन के मुताबिक, नॉर्थ कोरियाई तानाशाह किम जोंग उन हथियार खत्म करने के लिए चर्चा को तैयार है। इस बात की पुष्टि रविवार को व्हाइट हाउस के एक सीनियर अफसर ने की। ट्रंप और किम की मुलाकात मई के आखिर में हो सकती है।
सामने आई सीरिया में 'केमिकल अटैक' की दर्दनाक तस्वीरें, इस हाल में दिखे बच्चे
लंबे समय से अशांति और हिंसा से जूझ रहे सीरिया में केमिकल अटैक में 100 से ज्यादा लोगों की जान गई है,जबकि हजारों लोग प्रभावित हैं। इस हमले की कुछ बेहद दर्दनाक तस्वीरें सामने आई हैं जिसकों देखकर आप अंदाजा लगा सकते हैं कि यह हमला कितना भयानक था। 
शादी के बंधन में बंधे IAS टॉपर टीना डाबी और अतहर,  काफी रोमांटिक है लव स्टोरी
2015 की यूपीएसएसी टॉपर टीना डाबी ने रनरअप रहे कश्मीरी युवक अतहर के साथ शादी के बंधन में बंध गई। कश्मीर के सबसे अधिक लोकप्रिय टूरिस्ट डेस्टिनेशन पहलगाम को शादी का वेन्यू चुना। टीना अपने पैंरट्स और सगे-संबंधियों संग शुक्रवार शाम को पहलगाम पहुंची थीं और शनिवार को पहलगाम क्लब में अतहर खान के साथ शादी रचा ली। अतहर और टीना ने कभी अपने रिश्ते को नहीं  छिपाया। 
RSS कार्यकर्ता ने खुद को लगाई आग, दौड़ते हुए लगाए 'भारत माता' के जयकारे
राजस्थान के जयपुर में एक राष्ट्रीय संवयसेवक संघ के कार्यकर्ता ने खुद को पेट्रोल छिड़ककर आग लगा दी। वह शख्स 'भारत माता की जय' के जयकारे लगाता हुआ 100 मीटर तक दौड़ता रहा। जलते शख्स को बीच सड़क दौड़ता देख इलाके में हड़कंप मच गया। लोगों ने तुरंत आग बुझाने का प्रयास किया। आरएसएस कार्यकर्ता को जल्द अस्पलाल ले जाया गया जहां उसकी हलत नाजुक बताई जा रही है। 
दिनेश कार्तिक ने खेली कप्तानी पारी, बेंगलुरु पर दिलाई 4 विकेट से जीत
ईडन गार्डन में कोलकाता नाइट राइडर्स और रॉयल चैलेंजर्स बेंगलुरु के बीच खेले गए बेहद रोमांचक मैच में कोलकाता ने कप्तान दिनेश कार्तिक की शानदार पारी की बदौलत रॉयल चैलेंसर्ज बेंगलुरु को 4 विकेट से हरा दिया। कोलकाता ने टॉस जीतकर बेंगलुरु को पहले बल्लेबाजी के लिए निमंत्रण दिया था। बेंगलुरु की टीम ने मैक्कुलम, डीविलियर्स की अच्छी पारियों की बदौलत कोलकाता को 177 रन का मजबूत लक्ष्य दिया। लेकिन जवाब में उतरी कोलकाता की टीम ने भी धमाकेदार शुरुआत की। 
कोहली ने बनाया अनोखा रिकॉर्ड, 5 साल में स्पिनरों से मात्र इतनी बार हुए आऊट
रन मशीन के नाम से जाने जाते विराट कोहली का बल्ला आईपीएल में भी खूब चलता है। आईपीएल में 150 मैच खेलकर कोहली 4439 रन बना चुके हैं। इसमें चार शतक और 30 अर्धशतक भी शामिल हैं। कोलाकता के खिलाफ मैच शुरू होने से पहले कोहली ने स्पिनरों के खिलाफ बड़ा ही अनोखा रिकॉर्ड बना दिया था। 
इस खूबसूरत देश में शादी कर सकते हैं दीप‍िका-रणवीर
बॉलीवुड एक्टर रणवीर स‍िंह और एक्‍ट्रैस दीप‍िका पादुकोण की शादी इन दिनों चर्चा का विष्य बनी हुई हैं। हालांकि, दोनों ने अभी तक सार्वजन‍िक रूप से अपने र‍िलेशनश‍िप को स्‍वीकार नहीं क‍िया है। दोनों ने कई मौकों पर इस बात को व्‍यक्‍त क‍िया है क‍ि उनमें एक-दूसरे के ल‍िए क‍ितना आदर और सम्‍मान है। ड‍िनर डेट्स से बॉल‍िवुड इवेंट्स तक में दोनों साथ देखे जाते हैं ज‍िससे चर्चाएं तेज हो जाती हैं। 
जया के एक डिनर ने अमिताभ को रेखा से हमेशा के लिए कर दिया था दूर, जानें वजह
बॉलीवुड एक्ट्रैस जया बच्चन आज 70 साल की हो गई हैं। फिल्मों ले दूर होने के बाद जया राज्यसभा सांसद भी बनी। आज हम आपको जया के बर्थडे पर उनकी लाइफ से जुड़े कुछ एेसे किस्सों के बारे में बताएंगे जिसके बारे में कम ही लोग जानते होंगे। बताया जाता है कि जया की वजह से रेखा और अमिताभ का रिश्ता टूट गया था। 
 
