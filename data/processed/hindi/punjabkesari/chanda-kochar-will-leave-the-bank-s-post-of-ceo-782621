चंदा कोचर छोड़ेंगी बैंक के CEO का पद!, बोर्ड ले सकता है जल्द फैसला
Business News Hindi(बिज़नेस)
main page
New Delhi
चंदा कोचर छोड़ेंगी बैंक के CEO का पद!, बोर्ड ले सकता है जल्द फैसला
Edited By jyoti choudhary,
Updated: 09 Apr, 2018 01:50 PM
09 Apr, 2018 01:37 PM
Google plus
आई.सी.आई.सी.आई. बैंक की की सीईओ चंदा कोचर की मुश्किलें कम होने का नाम नहीं ले रही है। सूत्रों की मानें तो चंदा कोचर को अपना पद छोड़ना पड़ सकता है। इसका फैसला इस हफ्ते के अंत में होने वाली बोर्ड की बैठक के बाद होगा।
नई दिल्लीः आई.सी.आई.सी.आई. बैंक की सीईओ चंदा कोचर की मुश्किलें कम होने का नाम नहीं ले रही है। सूत्रों की मानें तो चंदा कोचर को अपना पद छोड़ना पड़ सकता है। इसका फैसला इस हफ्ते के अंत में होने वाली बोर्ड की बैठक के बाद होगा। चंदा कोचर के खिलाफ शुरू हुई जांच-पड़ताल के बाद बोर्ड उनके आगे के कार्यकाल पर विचार कर सकता है।
इस हफ्ते होगी मीटिंग
बैंक का बोर्ड इस हफ्ते मीटिंग करेगा। इस मीटिंग में स्वतंत्र और नॉमिनेट निदेशक भी शामिल होंगे। इस मीटिंग को इसलिए बुलाया जाएगा, ताकि स्टॉफ और निवेशकों का बैंक में विश्वास बना रहे। 28 मार्च और 2 अप्रैल को जो मीटिंग हुई थी, उसमें कई निदेशक शामिल नहीं हुए थे और न ही इसकी जानकारी पहले से स्टॉक एक्सचेंज को दी गई थी। 
बोर्ड सदस्यों ने जताई आपत्ति
आई.सी.आई.सी.आई. बैंक के मामलों के जानकारों कहना है कि बैंक का पूरा बोर्ड अब इस बात से इत्तेफाक नहीं रखता कि बैंक की सीईओ चंदा कोचर को पद पर रहने दिया जाए या नहीं। बता दें कि दो हफ्ते पहले बोर्ट ने कोचर पर पूरा विश्वास जताया था लेकिन अब कहा जा रहा है कि कुछ निदेशकों ने आपत्ति जताई हैं। बताया जा रहा है कि ब्लूमबर्ग की रिपोर्ट के अनुसार कुछ बाहरी निदेशकों ने कोचर के रोल को जारी रखने का विरोध किया है। नाम न जाहिर करने इन लोगों ने यह बात कही है।  
चंदा कोचर के देवर से 3 दिन तक पूछताछ 
चंदा कोटर के पति दीपक कोचर और वीडियोकॉन समूह में बिजनेस डील हुई थी। इस डील के बाद बैंक से वीडियोकॉन ग्रुप को लोन दिया गया है। इस केस में सी.बी.आई. ने प्राथमिक जांच शुरू कर दी है। सी.बी.आई. इस मामले को लेकर चंदा कोचर के देवर से भी लागातार 3 दिन तक पूछताछ कर चुकी है। हालांकि बोर्ड ने कहा है कि वो इस मामले में पूरी तरह से कोचर के साथ है और यह उन पर निर्भर करेगा कि वो इस पद पर बनी रहेंगी या नहीं। 
चंदा कोचर खुद छोड़ सकती हैं पद
मामले से जुड़े एक सूत्र ने बताया कि "बोर्ड ने जल्दबाजी की या फिर काफी वक्त लगाया में इस पर अलग-अलग विचार हो सकते हैं लेकिन तथ्य यह है कि जांच की गई है और बोर्ड ने अपनी सीईओ पर भरोसा जताया है। हालांकि, कंपनी के हित को देखते हुए अगर चंदा कोचर खुद पद छोडती हैं तो यह उनका व्यक्तिगत फैसला होगा।
