आज की सारी खबरें
एंटी करप्शन की टीम ने बाबू को घूस लेते पकड़ा
कौशांबी। एंटी करप्शन टीम ने नगर पंचायत चायल में तैनात बाबू देवानंद को 10 हजार रुपये घूस लेते रंगे हाथ पकड़ा है. प्रधानमंत्री आवास योजना में लाभार्थी मोहम्मद हनीफ से मांग रहा था घूस. घूसखोर बाबू को रंगे हाँथ पकड़ने के बाद एंटी करप्शन टीम ने पूरामुफ्ती थाने में दर्ज कराई एफआईआर.
खाई में गिरा वाहन, एक की मौत
उत्तरकाशी। तहसील बड़कोट क्षेत्र के अंतर्गत बड़कोट से 07 किलोमीटर आगे राजगढ़ी मोटर मार्ग पर एक कार वाहन खाई में गिर गया. कार वाहन संख्या HR-26 CA-8290 जो लगभग 60-70 मीटर नीचे खाई में गिरी है. उक्त वाहन में 01 व्यक्ति सवार था. जिसकी मौके मृत्यु हुई है.
राजधानी लखनऊ में हुई बारिश
लखनऊ। पिछले कई दिनों से हो रही उमस और गर्मी के बाद राजधानी वासियों को राहत मिली है. राजधानी में देर रात से ही तेज आंधी के साथ बारिश हो रही है. हालांकि बारिश की वजह से आने जाने वाले लोगों को भारी परेशानियों का सामना करना पड़ रहा है.
बागपत। बावरिया गैंग के साथ पुलिस की मुठभेड़ हुई. इस मुठभेड़ के दौरान 3 बदमाशों को गोली लगी. जंगल का फायदा उठाकर 2 बदमाश फ़रार हो गए. पुलिस जंगल मे कर रही कॉम्बिंग. आपराधिक वारदात को अंजाम देने की फिराक में थे बदमाश. कार में सवार होकर आए थे बावरिया गैंग के 5 बदमाश. लूट ,हत्या डकैती के 10 से ज्यादा मुकदमे थे दर्ज है इन पर. मेरठ, शामली, नोएडा में वारदातों को अंजाम देते थे. खेकड़ा पुलिस के साथ जंगल मे हुई मुठभेड़.
PWD ने 1000 करोड़ के घोटाले की जांच SIT को सौंपी
लखनऊ। पीडब्ल्यूडी ने पूर्ववर्ती सरकार के दौरान 1000 करोड़ के घोटाले की जांच एसआईटी को सौंप दी है. एसआईटी ने पीडब्ल्यूडी के प्रमुख सचिव से घोटाले के संबंधित दस्तावेज मांगे. 13 जिलों की 137 परियोजनाएं की होगी जांच. वाराणसी, भदोही, सोनभद्र, चंदौली, गाजीपुर, मऊ, बलिया, आजमगढ़, मिर्जापुर, जौनपुर, श्रावस्ती, प्रयागराज और प्रतापगढ़ में हुई तत्कालीन योजनाओं की होगी जांच. योजनाओं में काम के बदले अधिक भुगतान की है शिकायत.
छात्रा की आत्महत्या में कोच की पत्नी पर केस दर्ज
इटावा। सैफई के मेजर ध्यानचंद्र स्पोर्ट कालेज में छात्रा द्वारा फांसी लगाने के मामले में पुलिस ने कोच की पत्नी के खिलाफ मामला दर्ज किया है. सुसाइड नोट में पत्नी का मृतका ने किया था जिक्र. गलत शब्दों का इस्तेमाल किया गया था. थाना सैफई में हुआ मामला दर्ज.
हिंडन में डूबा बस ड्राइवर
गाज़ियाबाद। गाज़ियाबाद के वसुंधरा इलाके में बस ड्राइवर की हिंडन में डूबकर मौत हो गई. संदिग्ध हालात में हिंडन में डूबा बस ड्राइवर. परिजनों ने साथियों पर जताया हत्या का अंदेशा. डीपीएस इंदिरापुरम स्कूल में बस चलाता था मृतक. परिजनों ने इंदिरापुरम थाने में दी तहरीर.
डग्गामार बस ने महिला को रौंदा
लखनऊ। राजधानी लखनऊ में फिर तेज़ रफ्तार का कहर दिखा है. प्राइवेट डग्गामार बस ने रॉन्ग साइड से आकर महिला को टक्कर मार दी. हीरा देवी, 47 वर्ष अपने रिश्तेदार से क्वीन मेरी हॉस्पिटल मिलने जा रही थीं. टक्कर से हीरा देवी की मौके पर हुई मौत. हसनगंज थाना क्षेत्र के डालीगंज चौराहे की घटना.
आजम खान पर कसेगा ईडी का शिकंजा
लखनऊ। सपा नेता आजम खां पर कसेगा ईडी का शिकंजा. आजम खां पर दर्ज मुकदमों को लेकर सक्रिय हुआ प्रवर्तन निदेशालय. ईडी की लखनऊ यूनिट ने रामपुर पुलिस से मांगी रिपोर्ट. जमीन के अवैध कब्जों से जुड़े मामलों को लेकर मांगी रिपोर्ट. आजम खां पर हाल ही में दर्ज हुए सभी मामलों की ली गई जानकारी. पिछले 14 दिन में आजम खां पर दर्ज हुए है 26 मुकदमे. सैकडों करोड़ रुपये कीमत की जमीन कब्जाने का है आरोप. जौहर विश्वविद्यालय के निर्माण के लिए किसानों की जमीन पर अवैध कब्जे का है आरोप. जल निगम में हुई भर्तियों के मामले में भी आजम खां पर दर्ज है मुकदमा. यूपी पुलिस की SIT कर रही है भर्ती घोटाले की जांच.
गाजियाबाद आएंगे स्वतंत्रदेव सिंह
ग़ाज़ियाबाद। BJP प्रदेश अध्यक्ष स्वतंत्र देव सिंह आज जाएंगे डॉक्टर BS तोमर के परिजनों से मिलने. डॉक्टर BS तोमर की मसूरी थाना क्षेत्र के डासना में बदमाशों द्वारा गोली मारकर हत्या कर दी गई थी. डॉक्टर BS तोमर BJP के  डासना मंडल अध्यक्ष थे.
उत्तराखंड कैबिनेट की बैठक आज
देहरादून। राज्य कैबिनेट की महत्वपूर्ण बैठक आज. सुबह 11 बजे सचिवालय में सीएम त्रिवेंद्र रावत की अध्यक्षता में आयोजित की गई है बैठक. फॉरेस्ट गार्डों की भर्ती की नियमावली में संशोधन प्रस्ताव पर लग सकती है मुहर. सरकारी सस्ते गल्ले की दुकानों पर सस्ती दाल उपलब्ध कराने के प्रस्ताव को मिल सकती है मंजूरी. आवास और अपार्टमेंट पालिसी पर हो सकती है चर्चा. जल नीति का ड्राफ्ट किया जा सकता है कैबिनेट के सामने पेश.
