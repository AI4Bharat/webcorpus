चीन के एक गांव में भूस्खलन, 11 लोगों की मौत, 34 लापता
By प्रभासाक्षी न्यूज नेटवर्क | Publish Date: Jul 24 2019  4:49PM
शेयर करें:   
Image Source: Google
चीन के दक्षिण-पश्चिम गुइझोऊ प्रांत के एक गांव में हुए भूस्खलन की घटना में कम से कम 11 लोगों की मौत हो गई जबकि 34 अन्य लापता हैं। स्थानीय अधिकारियों ने बुधवार को यह जानकारी दी।
बीजिंग। चीन के दक्षिण-पश्चिम गुइझोऊ प्रांत के एक गांव में हुए भूस्खलन की घटना में कम से कम 11 लोगों की मौत हो गई जबकि 34 अन्य लापता हैं। स्थानीय अधिकारियों ने बुधवार को यह जानकारी दी। बचावकर्ताओं के मुताबिक, मंगलवार को ल्यूपांशुई शहर के एक गांव में यह भूस्खलन हुआ और इस हादसे में 21 घर जमींदोज हो गए। उन्होंने बताया कि जिस समय भूस्खलन की यह घटना हुई उस वक्त इलाके में 50 से अधिक लोग रह रहे थे। 
Dozens of people are missing after two deadly landslides in southwestern China. https://t.co/bRc8Oc93ra
इसे भी पढ़ें: चीन ने राष्ट्रीय रक्षा योजना में आधुनिक और उच्च-तकनीक वाली सेना बनाने पर दिया जोर
सरकारी समाचार एजेंसी शिन्हुआ ने खबर दी है कि अब तक 11 लोग मृत मिले हैं और 11 अन्य को बचा लिया गया है जबकि एक अनुमान के मुताबिक शेष 34 लोग लापता हैं। इसमें कहा गया है कि मौके पर बचाव कार्य अब भी चल रहा है। आपातकालीन प्रबंधन मंत्रालय ने बुधवार को बताया कि उसने तुरंत आपातकालीन प्रतिक्रिया बल को सक्रिय किया और राहत एवं बचाव कार्य में स्थानीय सरकारों की सहायता के लिए एक टीम को घटनास्थल पर भेजा गया है। 
