अब केवल पांच राज्यों तक सिमट कर रह गयी है कांग्रेस
रामपुर : जबरन और नियमों की धज्जियां उड़ाकर जमीन हथियाने के मामले में रामपुर से सपा के सांसद आजम खान के खिलाफ अब मनी लांड्रिंग का शिकंजा कसने की तैयारी भी शुरू की जा चुकी है. इसके लिए ईडी द्वारा आजम खान से संबंधित मुकदमों की एफआईआर जुटाना शुरू की है. प्राप्त जानकारी के मुताबिक, प्रवर्तन निदेशालय (ईडी) द्वारा भी सपा सरकार में पूर्व मंत्री और रामपुर से सांसद मोहम्मद आजम खान के खिलाफ कार्रवाई और उनसे संबंधित संपत्ति का ब्यौरा मांगा गया है.  
बता दें कि अब इससे ऐसा माना जा रहा है कि ईडी की जांच में भी अब आजम खान बड़ी मुसीबत फंस सकते हैं. प्रवर्तन निदेशालय द्वारा रामपुर के जिलाधिकारी से इसकी जानकारी मांगी गई है और साथ ही पुलिस से जमीनों पर अवैध कब्जों से लेकर अन्य सभी मामलों में दर्ज मुकदमों की प्रतियां भी मांगी गई हैं. रामपुर के डीएम ने इस पर कहा है कि जो दस्तावेज ईडी ने मांगे हैं, हम उन्हें इकट्ठा कर रहे हैं. 
आगे इस मामले में उन्होंने बताया है कि ईडी ने पत्र में पूछा है कि इस बात की जानकारी दी जाए कि हमने कितनी जांच की है और उनकी कितनी संपत्तियां और परिसंपत्तियां हैं और कितनी जगह पर अवैध कब्जे बने हुए हैं?   
आपको हम इस बात से अवगत करा दें कि पिछले कुछ दिनों में आजम खान, आले हसन खान और मोहम्मद अली जौहर यूनिवर्सिटी के खिलाफ रामपुर में कुल 27 एफआइआर दर्ज हुई है और इनमें से 25 एफआईआर किसानों द्वारा और दो एफआईआर जिला प्रशासन द्वारा दर्ज कराई गई हैं. साथ ही आजम को भूमाफिया भी घोषित किया गया है. 
 
