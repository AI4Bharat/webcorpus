टेक्नोलॉजी
पिछले एक साल में  Whatsapp को धीरे-धीरे चुनिंदा KaiOS डिवाइसेज के लिए रिलीज किया गया है. सितम्बर 2018 में ऐप JioPhone हैंडसेट्स के लिए उपलब्ध करा दी गई थी. इस साल अप्रैल में, ऐप को Nokia 8810 पर भी उपलब्ध करा दिया गया था. हालांकि, ऐप का सपोर्ट सिर्फ भारत में ही उपलब्ध था. अब, पूरी दुनिया में KaiOS डिवाइसेज पर Whatsapp आधिकारिक रूप से उपलब्ध होगा. आइए जानते है पूरी जानकारी विस्तार से 
वॉट्सऐप चैट और डेटा रहेगा सेफ, चाहे गुम हो जाए फोन
अपने आधिकारिक ब्लॉग में KaiOS ने लिखा की Whatsapp अब डाउनलोड के लिए KaiStore पर उपलब्ध होगा. यह 521MB और 256MB रैम यानि दोनों डिवाइसेज पर उपलब्ध होगा. 2019 के तीसरी तिमाही तक KaiOS वाली अधिकतर स्मार्ट फीचर फोन्स में Whatsapp प्री-इनस्टॉल होगा. ऐप आधिकारिक रूप से JioPhones, Nokia 8110 पर KaiOS स्टोर के जरिये पूरी दुनिया में उपलब्ध है. Whatsapp का KaiOS वर्जन कॉलिंग और मैसेजिंग दोनों सपोर्ट करता है. इसमें एंड्रॉइड और आईओएस की ही तरह एन्ड-टू-एन्ड एन्क्रिप्शन भी मौजदू है. ऐप अब कुल 7 KaiOS डिवाइसेज: Cat B35, Doro 7060, JioPhone, JioPhone 2, MTN Smart, Nokia 8110, और Orange Sanza पर उपलब्ध है.
Apple के इस डिवाइस ने पिछले दो महीनों में कई यूजर की बचाई जान
आपकी जानकारी के लिए बता दे कि जिनको नहीं पता, उन्हें बता दें, KaiOS एक लाइट-वेट ऑपरेटिंग सिस्टम है, जिसे फीचर फोन्स में इस्तेमाल किया जाता है. मई 2019 तक, इस ओएस के साथ 100 मिलियन फोन्स को 100 से अधिक देशों में शिप किया गया था. इससे kaiOS दुनिया का तीसरा सबसे ज्यादा इस्तेमाल होने वाला ऑपरेटिंग सिस्टम बन गया है. बाजार में, जाहिर तौर से आईओएस और एंड्रॉइड का बोलबाला है.
