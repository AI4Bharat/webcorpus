दिग्गज कारोबारी लक्ष्मी मित्तल को तगड़ा झटका, भाई प्रमोद बोस्निया में गिरफ्तार
जम्मू : इस साल अमरनाथ यात्रा करने वाले श्रद्धालुओं की संख्या ने रिकॉर्ड तोड़ आंकड़ा हासिल किया है. सिर्फ तीन सप्ताह और कुछ दिनों के अंदर ही यह संख्या 2.9 लाख को पार कर गया है. बता दें कि इस बारे में पुलिस ने कहा है कि जम्मू स्थित भगवती नगर यात्री निवास से 2,723 यात्रियों का एक जत्था बुधवार को सुरक्षा सहित दो काफिलों में रवाना हुआ था.
2.90 लाख श्रद्धालुओं ने किए दर्शन...
एक पुलिस अधिकारी द्वारा आगे बताया गया कि, इनमें से 1,247 यात्री बालटाल आधार शिविर जा रहे हैं जबकि 1,476 यात्री पहलगाम आधार शिविर के लिए रवाना हो रहे हैं. जबकि इसे लेकर एक अधिकारी ने बताया कि, पिछले 23 दिनों में लगभग 2.90 लाख श्रद्धालुओं ने गुफा के अंदर पवित्र शिवलिंग के दर्शन कर लिए गए हैं.
अमरनाथ गुफा में बर्फ की विशाल संरचना...
श्रद्धालुओं की माने तो कश्मीर में समुद्र तल से 3,888 मीटर ऊपर स्थित अमरनाथ गुफा में बर्फ की विशाल संरचना बनती है, जो कि भगवान शिव की पौराणिक शक्तियों की प्रतीक है. एसएएसबी के अधिकारियों की माने तो यात्रा के दौरान 24 श्रद्धालुओं की मौत अब तक हो चुकी है, जिनमें से 22 तीर्थयात्रियों की मौत प्राकृतिक कारणों से होना बताई जा रही है, जबकि दो लोगों की मौत दुर्घटनाओं में होना बताई गई है.
दो मार्गों से होती है यात्रा...
तीर्थयात्री पवित्र गुफा तक जाने के लिए या तो अपेक्षाकृत छोटे 14 किलोमीटर लंबे बालटाल मार्ग से श्रद्धालु जाते हैं या फिर 45 किलोमीटर लंबे पहलगाम मार्ग से भी यात्री जा सकते हैं. बालटाल मार्ग से लौटने वाले श्रद्धालु दर्शन करने वाले दिन ही आधार शिविर में लौट आते हैं.
