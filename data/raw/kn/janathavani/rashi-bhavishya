Menu
ಈ ಕ್ಷಣ :
ರಾಶಿ ಭವಿಷ್ಯ
ರಾಶಿ ಭವಿಷ್ಯ
ದಿನಾಂಕ: 18.08.2019 ರಿಂದ ದಿನಾಂಕ: 24.08.2019 ರವರೆಗೆ hello hello– ಜಯತೀರ್ಥಾಚಾರ್ ವಡೇರ್, ದಾವಣಗೆರೆ.
ಮೇಷ:
ಅಶ್ವಿನಿ, ಭರಣಿ, ಕೃತ್ತಿಕಾ (ಚೂ.ಚೇ.ಚೋ.ಲ.ಲಿ.ಉ.ಲೇ.ಲೊ.ಅ.)
ನಿರ್ದಿಷ್ಟ ಗುರಿಯೊಂದಿಗೆ ಆರಂಭಿಸಿದ ನಿಮ್ಮ ಕೆಲಸಗಳು ಸರಿಯಾದ ಸಮಯದಲ್ಲಿ ನಡೆಯಲಿವೆ. ಬಂಧುಗಳಿಗೆ ನೆರವಾಗಬೇಕೆಂಬ ನಿಮ್ಮ ಬಯಕೆಗೆ ಅನೇಕ ಅಡ್ಡಿಗಳು, ಬ್ಯಾಂಕಿಂಗ್ ವ್ಯವಹಾರದಲ್ಲಿ ವಹಿವಾಟು ಸಾಧಾರಣ ಮಟ್ಟದಲ್ಲಿ ನಡೆಯಲಿದೆ. ವಿದ್ಯಾರ್ಥಿಗಳು ಫಲಿತಾಂಶದಿಂದ ಅತೃಪ್ತರಾಗುವರು. ಆರೋಗ್ಯದಲ್ಲಿ ಸಾಕಷ್ಟು ಸುಧಾರಣೆ, ಮಡದಿ, ಮಕ್ಕಳ ಕೋರಿಕೆ ಈಡೇರಿಸಲು ತುಸು ಹೆಚ್ಚಿನ ಮಟ್ಟದಲ್ಲಿ ಖರ್ಚು, ನಡುರಾತ್ರಿ ಪ್ರಯಾಣವನ್ನು ಸಾಧ್ಯವಾದಲ್ಲಿ ಮುಂದೂಡಲು ಪ್ರಯತ್ನಿಸಿ. ಭಾನು, ಸೋಮ, ಮಂಗಳ, ಶುಭ ದಿನಗಳು.
ವೃಷಭ:
ಕೃತ್ತಿಕಾ, 2,3,4, ರೋಹಿಣಿ, ಮೃಗ 1,2 (ಇ.ಉ.ಎ.ಒ.ವ.ವಿ.ವು.ವೆ.ವೋ)
ಪಕ್ಷದ ಏಳಿಗೆಗಾಗಿ ದುಡಿದ ರಾಜಕಾರಣಿಗಳಿಗೆ ಉನ್ನತ ಸ್ಥಾನ, ಆದಾಯದಲ್ಲೂ ಹೆಚ್ಚಿನ ಪ್ರಮಾಣ, ಮನೆಯಲ್ಲಿ ವಿಶೇಷ ಮಂಗಳ ಕಾರ್ಯಗಳು ನಡೆಯಲಿದ್ದು ಅದಕ್ಕೆ ಹಿರಿಯರ ಆಶೀರ್ವಾದ ಸಿಗಲಿದೆ. ವ್ಯಾಪಾರಸ್ಥರಿಗೆ ಹೆಚ್ಚಿನ ವಹಿವಾಟು, ಮಕ್ಕಳಿಗೆ ಹೊರಗಿನ ಆಹಾರ-ಪಾನೀಯಗಳಿಂದ ಆರೋಗ್ಯ ಸಮಸ್ಯೆ ಕಾಡಲಿದೆ. ಬ್ಯಾಂಕ್ ನೌಕರರಿಗೆ ಪದೋನ್ನತಿ, ಬಂಧುಗಳೊಂದಿಗೆ ಸಹಕರಿಸಿರಿ. ಬುಧ, ಶುಕ್ರ, ಶನಿ ಶುಭ ದಿನಗಳು.
ಮಿಥುನ:
3,4, ಆರಿದ್ರಾ, ಪುನರ್ವಸು 1,2,3, (ಕ.ಕಿ.ಕು.ಘ, ಔ, ಚ.ಕೆ.ಕೋ.ಹ.)
ವಿದ್ಯಾರ್ಥಿಗಳು ಚಿಂತಿಸದೆ ಬಂದ ಅವಕಾಶಗಳನ್ನು ಸದುಪಯೋಗಪಡಿಸಿಕೊಳ್ಳಿ, ನಿಮ್ಮದಲ್ಲದ ತಪ್ಪಿನಿಂದ ನಿಂತು ಹೋಗಿದ್ದ ಕೆಲಸಗಳಿಗೆ ಸದ್ಯದಲ್ಲೇ ಚಾಲನೆ ದೊರೆಯಲಿದೆ. ವ್ಯವಹಾರದಲ್ಲಿ ಪಾಲುದಾರರೊಂದಿಗೆ ಭಿನ್ನಾಭಿಪ್ರಾಯ ಮೂಡಲಿದ್ದು, ಅದನ್ನು ಸಾವಧಾನ ಚಿತ್ತದಿಂದ ಬಗೆಹರಿಸಿಕೊಳ್ಳಿ, ಸ್ನೇಹಿತರ ನಡಾವಳಿಯಲ್ಲಿ ತುಸು ವ್ಯತ್ಯಾಸ ಕಂಡು ಬರಲಿದ್ದು, ಮೆದುಳಿಗೆ ತ್ರಾಸದಾಯಕವಾದ ಕೆಲಸಗಳನ್ನು ಶಾಂತ ಚಿತ್ತತೆಯಿಂದ ನಿರ್ವಹಿಸಿರಿ. ಧ್ಯಾನ-ಯೋಗಾಭ್ಯಾಸ ಮಾಡುವುದು ಲೇಸು. ಭಾನು, ಮಂಗಳ, ಬುಧ ಶುಭ ದಿನಗಳು. 
ಕಟಕ:
ಪುನ 4, ಪುಷ್ಯ, ಆಶ್ಲೇಷ (ಹಿ.ಹು.ಹೆ.ಹೂ.ಡ.ಡಿ.ಡು.ಡೆ.ಡೋ)
ಮಹಿಳೆಯರಿಗೆ ಸ್ತ್ರೀ ಸಂಬಂಧಿ ಆರೋಗ್ಯ ಸಮಸ್ಯೆಗಳು ತೀವ್ರವಾಗಿ ಬಾಧಿಸಬಹುದು. ಸೂಕ್ತ ಚಿಕಿತ್ಸೆಯಿಂದ ಪರಿಹಾರ ಕಂಡುಕೊಳ್ಳುವುದು ಉತ್ತಮ. ಸರ್ಕಾರಿ ನೌಕರರಿಗೆ ಎಂದೂ ಇಲ್ಲದ ಪ್ರಶಂಸೆ, ಹಣಕಾಸಿನ ವ್ಯವಹಾರ ಸಂಸ್ಥೆಗಳನ್ನು ನಡೆಸುತ್ತಿರುವವರಿಗೆ ಸಾಲ ವಸೂಲಾತಿಗೆ ಅಡ್ಡಿ, ಆತಂಕಗಳು ಬರಲಿವೆ. ಅವಿವಾಹಿತರಿಗೆ ಕಂಕಣಭಾಗ್ಯ ಒದಗಿಬರಲಿದೆ. ಬಂಧುಗಳ ಅನಾರೋಗ್ಯ ನಿಮ್ಮನ್ನು ಚಿಂತೆಗೀಡು ಮಾಡಲಿದೆ. ಮತ್ತೊಬ್ಬರ ವ್ಯವಹಾರದಲ್ಲಿ ನೀವು ಮಧ್ಯಸ್ಥರಾಗಲು ಹೋಗಬೇಡಿ. ಕೃಷಿ ಉಪಕರಣಗಳ ಮಾರಾಟಗಾರರಿಗೆ ಹೆಚ್ಚಿನ ವಹಿವಾಟು ನಡೆದು ಲಾಭ ಬರಲಿದೆ. ಸೋಮ, ಗುರು, ಶುಕ್ರ ಶುಭ ದಿನಗಳು.
ಸಿಂಹ:
ಮಘ, ಪುಬ್ಬ, ಉತ್ತರ 1. (ಮ.ಮಿ.ಮು.ಮೋ.ವೆ.ಟ.ಟಿ.ಟು.ಟೆ)
ನಿಮ್ಮನ್ನು ಬಹಳ ದಿನಗಳಿಂದ ಕಾಡುತ್ತಿದ್ದ ಚಿಂತೆಗಳು ಈ ವಾರ ಬಗೆಹರಿಯಲಿವೆ. ಹಲವು ವಿಷಯಗಳಲ್ಲಿ ಚಂಚಲತೆ ತೋರದೆ ಗಟ್ಟಿ ನಿರ್ಧಾರ ತೆಗೆದುಕೊಳ್ಳಿ. ಚಾಡಿ ಮಾತುಗಳನ್ನು ಹೇಳುವ ಬಂಧುಗಳ ವಿಚಾರದಲ್ಲಿ ತುಂಬಾ ಎಚ್ಚರದಿಂದಿರಿ. ವೈಯಕ್ತಿಕ ವಿಚಾರಗಳನ್ನು ಬಹಿರಂಗವಾಗಿ ಚರ್ಚಿಸಬೇಡಿ. ನಿಮ್ಮ ಆಪ್ತ ವಲಯದಲ್ಲಿರುವವರಿಗೆ ಅನಾರೋಗ್ಯ ಸಮಸ್ಯೆ ಕಾಡಲಿದೆ. ಅವರಿಗೆ ನಿಮ್ಮ ಕೈಲಾದ ನೆರವು ನೀಡುವಿರಿ. ಆರಂಭಿಸಿದ ಹೊಸ ಯೋಜನೆಗಳು ಲಾಭದಾಯಕ ವಾಗಲಿವೆ. ಭಾನು, ಸೋಮ, ಗುರು ಶುಭ ದಿನಗಳು. 
ಕನ್ಯಾ:
ಉತ್ತರಾ 2,3,4, ಹಸ್ತಾ, ಚಿತ್ತಾ 1,2 (ಟೋ.ಪ.ಪಿ.ಪು.ಷ.ಣ.ಠ.ಪೆ.ಪೋ)
ಇಷ್ಟು ದಿನ ಬರೀ ಗೊಂದಲದಿಂದಲೇ ಕೂಡಿದ್ದ ವೃತ್ತಿಯಲ್ಲಿ ಸ್ಥಿರತೆ ಕಂಡು ಬರಲಿದೆ. ಅನಿರೀಕ್ಷಿತವಾಗಿ ಹರಿದು ಬರಲಿರುವ ಬಂಡವಾಳ ನಿಮ್ಮ ಹೊಸ ಯೋಜನೆಗಳಿಗೆ ಮೂಲಾಧಾರವಾಗಲಿದೆ. ಕುಟುಂಬದ ಸದಸ್ಯರಲ್ಲಿ ಮಗನ ಮದುವೆ ವಿಚಾರದಲ್ಲಿ ಒಮ್ಮತ ಮೂಡದಿರಬಹುದು. ದೂರದ ಪ್ರಯಾಣ, ಬಂಧುಗಳ ವಿಶ್ವಾಸ ಮರಳಿ ಸಂಪಾದಿಸುವಿರಿ. ಸಾಲಕ್ಕೆ ಕೈ ಚಾಚಬೇಡಿ. ವಿವಾದಗಳಿಂದ ಸಾಧ್ಯವಾದಷ್ಟು ದೂರವಿರಿ. ಕುಲದೇವತಾ ದರ್ಶನ ಭಾಗ್ಯ ಪಡೆಯಿರಿ. ಮಂಗಳ, ಬುಧ, ಶುಕ್ರವಾರ  ಶುಭ ದಿನಗಳು. 
ತುಲಾ:
ಚಿತ್ತಾ 3,4, ಸ್ವಾತಿ, ವಿಶಾಖ 1,2,3 (ರ.ರಿ.ರು.ರೆ.ರೊ.ತ.ತಿ.ತು.ತೆ.)
ಆರಂಭಿಸಿದ ವೃತ್ತಿ ನಿಮಗೆ ನೆಮ್ಮದಿ ತರಲಿದೆ. ಕುಟುಂಬದಲ್ಲಿ ಅನಾರೋಗ್ಯ ಸಮಸ್ಯೆ ಸುಧಾರಿಸಲಿದೆ. ವಿದ್ಯಾರ್ಥಿಗಳು ಇಚ್ಛಿಸಿದ ವಿಭಾಗದಲ್ಲಿ ಓದಲು ಅವಕಾಶ ದೊರೆಯಲಿದೆ. ಮಂಗಳ  ಕಾರ್ಯದಲ್ಲಿ ಭಾಗವಹಿಸುವಿರಿ. ಅನುಪಯುಕ್ತವಾದ ವಸ್ತುಗಳ ಖರೀದಿಯಿಂದಾಗಿ ಹೆಚ್ಚಿನ ಹಣ ಖರ್ಚಾಗಲಿದೆ. ಮಕ್ಕಳಿಗೆ ಶೀತ ಬಾಧೆಗಳು ಕಾಡಬಹುದು. ದೂರದ ಪ್ರಯಾಣ ಅನಿವಾರ್ಯವಾಗಲಿದೆ. ಮಕ್ಕಳ ನಡಾವಳಿಯಲ್ಲಿ ತುಸು ವ್ಯತ್ಯಾಸ, ಚಿಂತೆ ಬೇಡ. ಭಾನು, ಗುರು, ಶುಕ್ರ ಶುಭ ದಿನಗಳು.  
ವೃಶ್ಚಿಕ:
ವಿಶಾಖ 4, ಅನೂ, ಜೇಷ್ಠ (ತೊ.ನ.ನಿ.ನು.ನೆ.ನೋ.ಯ.ಯಿ.ಯು.)
ತಪ್ಪಿಹೋಗುತ್ತಿದ್ದ ಹಣಕಾಸಿನ ಸಮಸ್ಯೆ ಸರಿದಾರಿಗೆ ಬರಲಿದೆ. ಬಂಧುಗಳ ಆಗಮನ ಹರ್ಷದಾಯಕ, ವ್ಯವಹರಿಸುವಾಗ ತುಸು ಎಚ್ಚರದಿಂದಿರಿ. ಷೇರು ಮಾರುಕಟ್ಟೆಯಲ್ಲಿ ಹಣ ಹೂಡುವ ಹುಚ್ಚು ಸಾಹಕ್ಕೆ ಕೈ ಹಾಕಬೇಡಿ. ಸ್ನೇಹಿತರ ಸಲಹೆಯಂತೆ ನಡೆದುಕೊಳ್ಳಿ. ಅನಿರೀಕ್ಷಿತವಾಗಿ ಅನೇಕ ಘಟನೆಗಳು ಸಂಭವಿಸಲಿದ್ದು, ಅವನ್ನು ಧೈರ್ಯದಿಂದಲೇ ಎದುರಿಸಿ. ಅತಿಯಾದ ದೈಹಿಕ ಬಳಲಿಕೆ ಆರೋಗ್ಯ ದೃಷ್ಟಿಯಿಂದ ಒಳ್ಳೆಯದಲ್ಲ. ನೆರೆಹೊರೆ ಯವರೊಂದಿಗೆ ಬಾಂಧವ್ಯ ವೃದ್ಧಿಸಲಿದೆ. ಮಕ್ಕಳ ಕಲಿಕೆ ಮುಂದುವರೆಯಲಿದೆ. ಮಂಗಳ, ಬುಧ, ಶುಕ್ರ ಶುಭ ದಿನಗಳು. 
ಧನಸ್ಸು:
ಮೂಲ, ಪೂರ್ವಾಷಾಡ, ಉತ್ತರಾಷಾಡ,  (ಯೆ.ಯೋ. ಬ.ಬಿ.ಬು.ಧ.ಫ.ಡ.ಬೆ.)
ವೈವಾಹಿಕ ಜೀವನದಲ್ಲಿ ಸ್ವಲ್ಪ ಅಸಮಾಧಾನದ ಹೊಗೆ ಆಡಬಹುದು, ಬಂಧುಗಳ ಜೊತೆ ಅನಾವಶ್ಯಕ ವಾಗ್ವಾದ ಬೇಡ. ಸೋದರಿಗೆ ಕಂಕಣಬಲ ಕೂಡಿಬರಲಿದೆ. ಅನಿರೀಕ್ಷಿತವಾಗಿ ವಾಸಸ್ಥಾನ ಬದಲಾವಣೆ, ವಿದ್ಯಾರ್ಥಿಗಳಿಗೆ ಅನುಕೂಲವಾದ ವಾತಾವರಣ, ಖಾಸಗಿ ಕಂಪನಿ ನೌಕರರು ಮಾಲೀಕರೊಂದಿಗೆ ಹೊಂದಿಕೊಳ್ಳದೆ ವಿಧಿಯಿಲ್ಲ. ಅತಿಯಾದ ಬಳಲಿಕೆ ಬೇಡ, ಆದಾಯದಲ್ಲಿ ಹೆಚ್ಚಳ, ಮಡದಿ ಮಕ್ಕಳ ಬೇಡಿಕೆಯಲ್ಲಿ ಹೆಚ್ಚಳ ಕಂಡು ಬರಲಿದೆ. ಅನಾವಶ್ಯಕ ಸಾಲಬೇಡ. ಬುಧ, ಗುರು, ಶನಿವಾರ ಶುಭ ದಿನಗಳು.
ಮಕರ:
ಉತ್ತರಾಷಾಢ 2,3,4, ಶ್ರವಣ, ಧನಿಷ್ಠಾ 1,2 (ಜೊ.ಜ.ಜಿ.ಜೆ.ಶಿ.ಶು.ಶೇ.ಶೋ.ಗ.ಗಿ)
ಸರ್ಕಾರಿ ಹುದ್ದೆಯಲ್ಲಿರುವ ಉನ್ನತಾಧಿಕಾರಿಗಳಿಗೆ ಅತಿ ದೂರದ ಊರುಗಳಿಗೆ ಅನಿರೀಕ್ಷಿತವಾಗಿ ವರ್ಗಾವರ್ಗಿಯಾಗಲಿದೆ. ಅಂದುಕೊಂಡ ಕೆಲಸಗಳನ್ನು ಕ್ಲಿಷ್ಟ ಸಮಯದಲ್ಲಿ ಮಾಡಿ ಮುಗಿಸಲು ಪ್ರಯತ್ನಿಸಿ. ಮನೆ ಕಟ್ಟುವ ವಿಚಾರವನ್ನು ಅನಾವಶ್ಯಕ ವಿಚಾರ ಮಾಡದೆ ಮುಂದೆ ಹೆಜ್ಜೆ ಇಡುವುದು ಉತ್ತಮ. ಅಮೂಲ್ಯ ವಸ್ತುಗಳು ಕಳೆದು ಹೋಗುವ ಸಂಭವವಿದೆ. ಯಾರನ್ನೇ ಆಗಲಿ ಅತಿಯಾಗಿ ನಂಬುವುದರಿಂದ ನಷ್ಟ,  ವ್ಯವಹಾರದಲ್ಲಿ ಪಾಲುದಾರರ ಅಭಿಪ್ರಾಯ ಗಳನ್ನು ಕೇಳುವ ಸೌಜನ್ಯವನ್ನು ಕಲಿಯಿರಿ. ಮಡದಿಯ ಆರೋಗ್ಯದಲ್ಲಿ ಹೆಚ್ಚಿನ ಸುಧಾರಣೆ. ಸೋಮ, ಶುಕ್ರ, ಶನಿ ಶುಭ ದಿನಗಳು.
ಕುಂಭ:
ಧನಿಷ್ಠಾ, ಶತಭಿಷಾ, ಪೂರ್ವಾಭಾದ್ರ 1,2,3 (ಗು.ಗೆ.ಗೊ.ಸ.ಸಿ.ಸು.ಸೆ.ಸೋ.ದ)
ರಚನಾತ್ಮಕ ಕೆಲಸಗಳಿಗೆ  ಖರ್ಚು-ವೆಚ್ಚಗಳನ್ನು ನೀವೇ ಭರಿಸಬೇಕಾದೀತು. ಎದುರಾಗುವ ಆಪತ್ತುಗಳಿಗೆ ಸೋದರರ ನೆರವು, ಆಸ್ತಿಗೆ ಸಂಬಂಧಿಸಿದ ವಿಚಾರಗಳನ್ನು ಸೂಕ್ಷ್ಮ ರೀತಿಯಿಂದ ನಿರ್ವಹಿಸಿರಿ. ಹಿರಿಯರು ಕೊಡುವ ಸಲಹೆಗಳನ್ನು ಗೌರವಿಸಿರಿ. ರಾಜಕಾರಣಿಗಳು ಪಕ್ಷದ ಮುಖಂಡರ ಮರ್ಜಿ ಕಾಯದೆ ವಿಧಿಯಿಲ್ಲ. ವಿದ್ಯಾರ್ಥಿಗಳು ಉತ್ತಮ ಅವಕಾಶಗಳನ್ನು ಕಳೆದುಕೊಳ್ಳಬಹುದು. ಗಣಪತಿ ಆರಾಧಿಸಿರಿ. ಬುಧ, ಶುಕ್ರ, ಶನಿ ಶುಭ ದಿನಗಳು.
ಮೀನ:
ಪೂರ್ವಾಭಾದ್ರ 4, ಉತ್ತರಾಭಾದ್ರ, ರೇವತಿ    (ದಿ.ದು.ಖ.ಝ.ಥ.ದೆ.ದೋ.ಖ.ಚ.ಚಿ.)
ಧಾರ್ಮಿಕ ಕಾರ್ಯಗಳು ನಡೆಯಲಿವೆ, ಆದಾಯದಲ್ಲಿ ಹೆಚ್ಚಳ, ಅನಾವಶ್ಯಕ ಖರ್ಚಿನಿಂದಾಗಿ ಉಳಿತಾಯ ಶೂನ್ಯ, ಮಗನ ವಿದ್ಯಾಭ್ಯಾಸದ ಸಮಸ್ಯೆಗಳು ಬಗೆಹರಿಯಲಿವೆ. 
Copyright by Janathavani 2019. All Rights Reserved. Designed by INQUDE
