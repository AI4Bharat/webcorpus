First Published 26, Feb 2019, 9:17 AM IST
Highlights
2019ರ ಐಪಿಎಲ್ ಟೂರ್ನಿಗೆ ಬಿಸಿಸಿಐ ತಯಾರಿ ಆರಂಭಿಸಿದೆ. ವಿಶೇಷ ಅಂದರೆ ಈ ಭಾರಿಯೂ ಮಹಿಳಾ ಐಪಿಎಲ್ ಪ್ರದರ್ಶನ ಪಂದ್ಯ ನಡೆಸಲು ಬಿಸಿಸಿಐ ಸಿದ್ದವಾಗಿದೆ. ಪ್ಲೇ ಆಫ್ ಪಂದ್ಯಗಳ ನಡುವಿನ ಬಿಡುವಿನ ದಿನ ಮಹಿಳಾ ಪಂದ್ಯಗಳು ನಡೆಯಲಿದೆ.
ಮುಂಬೈ(ಫೆ.26): ಈ ವರ್ಷವೂ ಐಪಿಎಲ್‌ ಪ್ಲೇ-ಆಫ್‌ ವೇಳೆಯೇ ಮಹಿಳಾ ಪ್ರದರ್ಶನ ಟಿ20 ಪಂದ್ಯಗಳನ್ನು ನಡೆಸಲು ಬಿಸಿಸಿಐ ಸಿದ್ಧತೆ ನಡೆಸಿದೆ. ಬಿಸಿಸಿಐ ಅಧಿಕಾರಿಗಳು ನೀಡಿರುವ ಮಾಹಿತಿ ಪ್ರಕಾರ ಪಂದ್ಯಗಳು ಸಂಜೆ 7ಕ್ಕೆ ಆರಂಭಗೊಳ್ಳಲಿವೆ. ಪ್ಲೇ-ಆಫ್‌ ವೇಳೆ ಮಾತ್ರ ಬಿಡುವು ಸಿಗಲಿದ್ದು, ಸಂಜೆ ಸಮಯದಲ್ಲಿ ಪಂದ್ಯ ನಡೆಸಲು ಅನುಕೂಲವಾಗಲಿದೆ ಎನ್ನುವುದು ಬಿಸಿಸಿಐ ನಿಲುವಾಗಿದೆ.
ಇದನ್ನೂ ಓದಿ:  ಐಪಿಎಲ್ ಉದ್ಘಾಟನಾ ಸಮಾರಂಭ ರದ್ದು - ಭಾರತೀಯರ ಹೃದಯ ಗೆದ್ದ ಬಿಸಿಸಿಐ!
2 ತಂಡಗಳನ್ನು ರಚಸಿ ಬೆಸ್ಟ್‌ ಆಫ್‌ 3 ಪಂದ್ಯಗಳನ್ನು ನಡೆಸಬೇಕೋ ಇಲ್ಲವೇ 3 ತಂಡಗಳು ರಚಿಸಿ ಲೀಗ್‌ ಹಾಗೂ ಫೈನಲ್‌ ಮಾದರಿಯಲ್ಲಿ ಪಂದ್ಯಗಳನ್ನು ನಡೆಸಬೇಕೋ ಎನ್ನುವುದನ್ನು ಇನ್ನೂ ನಿರ್ಧರಿಸಿಲ್ಲ ಎಂದು ಬಿಸಿಸಿಐ ಅಧಿಕಾರಿ ಹೇಳಿದ್ದಾರೆ. ಮಹಿಳಾ ಐಪಿಎಲ್ ಟೂರ್ನಿ ನಡೆಸಲು ಆಗ್ರಹ ಕೇಳಿ ಬರುತ್ತಿದೆ. ಕಳೆದ ವರ್ಷ ಮಹಿಳಾ ಐಪಿಎಲ್ ಪ್ರದರ್ಶನ ಪಂದ್ಯ ಯಶಸ್ವಿಯಾಗಿ ನಡೆದಿತ್ತು. 
