ಶಿಡ್ಲಘಟ್ಟ:ಜ್ಞಾನರ್ಜನೆಯನ್ನು ಹೆಚ್ಚಿಸಿಕೊಳ್ಳಲು ಗ್ರಂಥಾಲಯಗಳು ವರದಾನ: ಆರ್.ಶ್ರೀನಿವಾಸ್
Source: tamim | By Arshad Koppa | Published on 15th October 2016, 8:19 AM | State News |
ಶಿಡ್ಲಘಟ್ಟ,ಅಕ್ಟೋಬರ್13: ವಿದ್ಯಾರ್ಥಿಗಳಲ್ಲಿ ಜ್ಞಾನರ್ಜನೆಯನ್ನು ಹೆಚ್ಚಿಸಿಕೊಳ್ಳಲು ಗ್ರಂಥಾಲಯಗಳಲ್ಲಿ ಪುಸ್ತಕಗಳನ್ನು ಓದುವ ಹವ್ಯಾಸವನ್ನು ರೂಡಿಸಿಕೊಳ್ಳಬೇಕೆಂದು ಜಿಪಂ ಸ್ಥಾಯಿ ಸಮಿತಿಯ ಮಾಜಿ ಅಧ್ಯಕ್ಷ ಆರ್.ಶ್ರೀನಿವಾಸ್ ಹೇಳಿದರು.
    ತಾಲೂಕಿನ ಕನ್ನಮಂಗಲದ ಸರಕಾರಿ ಹಿರಿಯ ಪ್ರಾಥಮಿಕ ಶಾಲೆಯಲ್ಲಿ ಬೆಂಗಳೂರಿನ ರೋಟರಿ ಹಾಗೂ ರೋಟರಿಯಾಕ್ಟ್ ಸಂಸ್ಥೆಯ ವತಿಯಿಂದ ನೀಡಲಾದ ಪರಿಕರಗಳನ್ನು ವಿತರಿಸಿ ಅವರು ಮಾತನಾಡಿದರು.
    ಶಾಲೆಗಳಲ್ಲಿ ಗ್ರಂಥಾಲಯಗಳನ್ನು ಅಭಿವೃಧ್ಧಿಪಡಿಸಿಕೊಂಡಾಗ ಮಾತ್ರ ವಿದ್ಯಾರ್ಥಿಗಳಿಗೆ ಸಂವೇದನಾಶೀಲ ಶಿಕ್ಷಣ ನೀಡಲು ಸಾಧ್ಯವೆಂದ ಅವರು ಈ ನಿಟ್ಟಿನಲ್ಲಿ ಶಾಲೆಯ ಶಿಕ್ಷಕರು ಗ್ರಂಥಾಲಯದ ಅಭಿವೃಧ್ಧಿಪಡಿಸುವ ಜೊತೆಗೆ ವಿದ್ಯಾರ್ಥಿಗಳಲ್ಲಿ ಓದುವ ಅಭಿರುಚಿ ಮತ್ತು ಪುಸ್ತಕಗಳನ್ನು ಬರೆಯುವ ಸಾಮಥ್ರ್ಯವನ್ನು ಹೆಚ್ಚಿಸಿದ್ದಾರೆ ಮಕ್ಕಳ ಬರಹಗಳ "ಶಾಮಂತಿ" ಪುಸ್ತಕ ಪ್ರತಿ ವರ್ಷ ಹೊರ ಬರುತ್ತಿರುವುದು ಸಾಕ್ಷಿಯಾಗಿದೆ ಎಂದು ಸಂತಸ ವ್ಯಕ್ತಪಡಿಸಿದರು.
    ರೋಟರಿಯಾಕ್ಟ್ ಸಂಸ್ಥೆಯ ಅಧ್ಯಕ್ಷ ವೈಭವ್‍ನಾಯಕ್ ಮಾತನಾಡಿ ಸರಕಾರಿ ಶಾಲೆಗಳಲ್ಲಿ ವಿದ್ಯಾರ್ಥಿಗಳಲ್ಲಿ ಓದುವ ಅಭ್ಯಾಸವನ್ನು ಹೆಚ್ಚಿಸುವ ನಿಟ್ಟಿನಲ್ಲಿ ಸಂಸ್ಥೆಯ ಮೂಲಕ ಪ್ರೋತ್ಸಾಹ ನೀಡಲಾಗುತ್ತಿದೆ ವಿದ್ಯಾರ್ಥಿಗಳು ಗ್ರಂಥಾಲಯವನ್ನು ಸದ್ಬಳಕೆ ಮಾಡಿಕೊಳ್ಳುವ ಮೂಲಕ ಉತ್ತಮ ವ್ಯಕ್ತಿತ್ವವನ್ನು ಬೆಳೆಸಿಕೊಳ್ಳಬೇಕೆಂದು ಕರೆ ನೀಡಿದರು.
    ಶಾಲೆಗೆ ಕಪಾಟುಗಳು,ಮೇಜುಗಳು,ಆಸನಗಳು,ಗಣಕಯಂತ್ರ ಹಾಗೂ ವಿದ್ಯಾರ್ಥಿಗಳಿಗೆ ಚಿತ್ರಕಲಾ ಕಿಟ್‍ಗಳನ್ನು ವಿತರಿಸಲಾಯಿತು ಜೊತೆಗೆ ಚಿತ್ರಕಲಾ ಸ್ಪರ್ಧೆಯನ್ನು ಆಯೋಜಿಸಿ ಬಹುಮಾನವನ್ನು ವಿತರಿಸಲಾಯಿತು ಶಾಲೆಯ ವಿದ್ಯಾರ್ಥಿಗಳಾದ ತೇಜಸ್,ಕಿರಣ್ ಹಾಗೂ ಅಮೃತ ಶಾಲೆಗೆ ಕೊಡೆಗೆ ನೀಡಿದ ರೋಟರಿ ಹಾಗೂ ರೋಟರಿಯಾಕ್ಟ್ ಸಂಸ್ಥೆಯ ಸದಸ್ಯರು ಹಾಗೂ ಪದಾಧಿಕಾರಿಗಳಿಗೆ ಕೃತಜ್ಞತೆ ಸಲ್ಲಿಸಿದರು.
    ಈ ಸಂದರ್ಭದಲ್ಲಿ ತುಮ್ಮನಹಳ್ಳಿ ಗ್ರಾಮ ಪಂಚಾಯಿತಿಯ ಅಧ್ಯಕ್ಷೆ ವಿಜಯಮ್ಮ,ಸದಸ್ಯ ದೇವರಾಜ್,ರೋಟರಿ ಸಂಸ್ಥೆಯ ಜಾನ್‍ಬ್ರೋನೋ,ಗೌತಮ್ ರಮೇಶ್,ಕೆ.ಎಸ್.ಚೇತನ್,ಅರ್ಜುನ್‍ಗುಬ್ಬಿ,ಸುಕೃತ ಸುದರ್ಶನ್,ಅನಿಲ್‍ಕುಮಾರ್,ಸುಹಾಸ್,ನಮ್ರುತ್,ಆಶ್ರಿತ,ಕೀರ್ತಿ ಪ್ರಸಾದ್,ಹರೀಶ್,ಎಂ.ಪಿ.ಸಿ.ಎಸ್ ಅಧ್ಯಕ್ಷ ಮುನಿರಾಜುಗೌಡ,ಕಾರ್ಯದರ್ಶಿ ರವಿಶಂಕರ್,ಸ್ನೇಹ ಯುವಕರ ಸಂಘದ ಕಾರ್ಯದರ್ಶಿ ವಾಸುದೇವ್,ನಾಗರಾಜ್,ಮೂರ್ತಿ,ಶಾಲಾಭಿವೃಧ್ಧಿ ಸಮಿತಿಯ ಅಧ್ಯಕ್ಷ ಮುನಿಆಂಜಿನಪ್ಪ,ಸದಸ್ಯರಾದ ಕೆಂಪರೆಡ್ಡಿ,ದೊಡ್ಡಮುನಿಶಾಮಪ್ಪ,ಸುಭ್ರಮಣ ,ದೊಡ್ಡಲಕ್ಷ್ಮಯ್ಯ,ಲಕ್ಷ್ಮಪ್ಪ,ಮುನಿನಾರಾಯಣಮ್ಮ,ನಿರ್ಮಲ,ಲಕ್ಷ್ಮಣ,ಮುಖ್ಯಶಿಕ್ಷಕ ಜೆ.ಶ್ರೀನಿವಾಸ್,ಸಹ ಶಿಕ್ಷಕ ಕಲಾಧರ್,ಟಿ.ರಾಜಣ್ಣ,ಸುನೀತಾ,ಎನ್,ಪದ್ಮಾವತಿ ಹಾಗೂ ಗ್ರಾಮಸ್ಥರು ಉಪಸ್ಥಿತರಿದ್ದರು.
