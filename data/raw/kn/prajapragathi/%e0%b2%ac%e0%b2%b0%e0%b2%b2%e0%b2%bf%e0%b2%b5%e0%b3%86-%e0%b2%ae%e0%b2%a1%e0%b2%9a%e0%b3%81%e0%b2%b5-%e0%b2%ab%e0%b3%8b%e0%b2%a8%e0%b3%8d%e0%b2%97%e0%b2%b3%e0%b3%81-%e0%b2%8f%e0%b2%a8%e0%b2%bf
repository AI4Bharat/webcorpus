WhatsApp
ಆ್ಯಪಲ್ ಕಂಪನಿಯ ಐಫೋನ್ 10 ಫೋನ್ ಬರುತ್ತಿದೆ ಅಂತ ಸುದ್ದಿ ಬಂದಾಗಲೇ ವಿಶ್ವಾದ್ಯಂತ ಇರುವ ಐಫೋನ್ ಪ್ರಿಯರ ಕಿವಿ ನೆಟ್ಟಗಾಗಿತ್ತು. ಹೇಗಾದರೂ ಮಾಡಿ ಐಫೋನ್ 10 ಖರೀದಿಸಲೇಬೇಕು ಅಂತ ಯೋಜನೆ ಹಾಕಿಕೊಂಡವರ ಸಂಖ್ಯೆ ದೊಡ್ಡದೇ ಇದೆ.
ಈ ವಿಷಯ ಯಾರ ತಲೆಕೆಡಿಸಿತ್ತೋ ಇಲ್ಲವೋ ಆದರೆ ಸ್ಯಾಮ್‌ಸಂಗ್ ಮಾತ್ರ ಆ ಸಂಗತಿ ಬಗ್ಗೆ ಸಿಕ್ಕಾಪಟ್ಟೆ ತಲೆಕೆಡಿಸಿಕೊಂಡಿತ್ತು. ಈಗ ಅವರ ಯೋಚನೆಗೆ ಫಲ ಸಿಕ್ಕಿದೆ. ಸ್ಯಾಮ್‌ಸಂಗ್ ಕಂಪನಿ ಐಫೋನ್ 10 ಅನ್ನು ಎದುರಿಸಲು ಸನ್ನದ್ಧವಾಗಿದೆ. ಐಫೋನ್ 10 ವಿರುದ್ಧ ಸ್ಯಾಮ್‌ಸಂಗ್ ಗೆಲಾಕ್ಸಿ ನೋಟ್‌10 ಬಿಡುಗಡೆ ಮಾಡುವ ಪ್ಲಾನ್ ಹಾಕಿಕೊಂಡಿದೆ. ಈ ಪ್ಲಾನ್ ನಿಜವಾಗಿಯೇ ಕೈಗೂಡುವುದೇ ಆದರೆ ಆ್ಯಪಲ್ ತಲೆಕೆಡಿಸಿಕೊಳ್ಳಲೇಬೇಕು.
ಯಾಕೆಂದರೆ ಸ್ಯಾಮ್‌ಸಂಗ್ ಮಡಚಬಹುದಾದ ಸ್ಮಾಟ್ ಫೋರ್ನ್ ಅನ್ನು ಆವಿಷ್ಕರಿಸಲಿದೆ. ಮಡಚಬಹುದಾದ ಅಂದ್ರೆ ಫೋಲ್ಡೇಬಲ್ ಸ್ಮಾರ್ಟ್‌ಫೋನ್. ಈ ಫೋನನ್ನು ನೀವು ನಾನಾ ರೀತಿಗಳಲ್ಲಿ ಮಡಚಬಹುದು. ಅಗತ್ಯಕ್ಕೆ ತಕ್ಕಂತೆ ದೊಡ್ಡದಾಗಿ, ಚಿಕ್ಕದಾಗಿ ಮಾಡಿಕೊಳ್ಳಬಹುದಾದ ಸೌಲಭ್ಯ ಇದರಲ್ಲಿ ಇದೆ. ಅದೂ ಅಲ್ಲದೇ ಇನ್ನೂ ಹಲವಾರು ಹೊಸ ತಂತ್ರಜ್ಞಾನಗಳನ್ನು ಇದು ಹೊಂದಿದ್ದು, ಈ ಬಗ್ಗೆ ಕಂಪನಿ ಪೂರ್ಣ ವಿವರಗಳನ್ನು ನೀಡಿಲ್ಲ. ಸುಮಾರು ಆರು ವರ್ಷಗಳಿಂದ ಇಂಥದ್ದೊಂದು ಫೋನ್ ಅನ್ನು ಆವಿಷ್ಕರಿಸುವ ಪ್ಲಾನ್ ಅನ್ನು ಸ್ಯಾಮ್‌ಸಂಗ್ ಹಾಕಿಕೊಂಡಿತ್ತು.
