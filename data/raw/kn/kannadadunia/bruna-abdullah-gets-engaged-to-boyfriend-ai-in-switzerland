ಬಾಯ್ ಫ್ರೆಂಡ್ ಪ್ರೇಮ ನಿವೇದನೆಗೆ ನಟಿಯ ಗ್ರೀನ್ ಸಿಗ್ನಲ್
  26-07-2018 9:07AM IST    /     No Comments    /     Posted In: Latest News , Entertainment
ಬಾಲಿವುಡ್ ನಟಿ ಬ್ರೂನಾ ಅಬ್ದುಲ್ಲಾ ಪ್ರೀತಿಯ ಬಲೆಗೆ ಬಿದ್ದಿದ್ದಾರೆ. ಬಿಟೌನ್ ನಲ್ಲಿ ಹರಿದಾಡುತ್ತಿರುವ ಗಾಸಿಪ್ ಕುರಿತು ನಿಮ್ಮ ಮುಂದೆ ನಾವು ಹೇಳ್ತಾ ಇಲ್ಲ. ಬದಲಿಗೆ ಬ್ರೂನಾ ತನ್ನ ಇನ್ಸ್ಟಾಗ್ರಾಮ್ ನಲ್ಲಿ ಹಾಕಿಕೊಂಡ ಪೋಸ್ಟ್ ಎಲ್ಲರ ಚಿತ್ತ ಸೆಳೆದಿದೆ.
ಭೂಲೋಕದ ಸ್ವರ್ಗ ಎಂದೇ ಕರೆಸಿಕೊಳ್ಳುವ ಸ್ವಿಜ್ಜರ್ಲೆಂಡ್ ನಲ್ಲಿ, ಸುತ್ತ ಹಸಿರು ಪರಿಸರ. ತಂಪಾದ ಗಾಳಿ. ಈ ಮಧ್ಯೆ ಸ್ಕಾಟ್ಲೆಂಡ್ ಚೆಲುವೆ ಬ್ರೂನಾಗೆ ಮಂಡಿಯೂರಿ ಪ್ರೇಮ ನಿವೇದನೆ ಮಾಡಿಕೊಂಡಿದ್ದಾನೆ ಬಾಯ್ ಫ್ರೆಂಡ್.
ಸ್ಕಾಟ್ಲೆಂಡ್ ಮೂಲದ ಅಲ್, ಬ್ರೂನಾರಿಗೆ ಮದುವೆ ಆಗುವೆಯಾ ಎಂದು ಉಂಗುರ ನೀಡಿ ಪ್ರಪೋಸ್ ಮಾಡಿದ್ದು, ಬ್ರೂನಾ ಸಹ ಗ್ರೀನ್ ಸಿಗ್ನಲ್ ನೀಡಿದ್ದಾಳೆ.
ನನ್ನ ಕನಸಿನ ಹುಡಗನ ಜೊತೆ ಮದುವೆ ಆಗುತ್ತಿದ್ದೇನೆ. ನನ್ನನ್ನು ರಾಣಿಯ ಹಾಗೆ ನೋಡಿಕೊಳ್ಳುವ ಭರವಸೆ ನೀಡಿದ್ದಾನೆ ಎಂದು ಬ್ರೂನಾ ತಿಳಿಸಿದ್ದಾಳೆ. ‘ಕ್ಯಾಶ್’, ‘ಐ ಹೇಟ್ ಲವ್ ಸ್ಟೋರೀಸ್’, ‘ದೇಸಿ ಬಾಯ್ಸ್’, ‘ಗ್ರಾಂಡ್ ಮಸ್ತಿ’, ‘ಜೈ ಹೋ’ ಚಿತ್ರಗಳಲ್ಲಿ ಬ್ರೂನಾ ಅಭಿನಯಿಸಿದ್ದಾರೆ.
