ಯುಎಇನಲ್ಲಿರುವ ವ್ಯಕ್ತಿಯ ನಿದ್ದೆಗೆಡಿಸಿದ ಸೇಕ್ರೆಡ್ ಗೇಮ್ಸ್
  21-08-2019 2:36PM IST    /     No Comments    /     Posted In: Latest News , Entertainment
ಭಾರತದಲ್ಲಿ ನೆಟ್‌ಫ್ಲಿಕ್ಸ್‌ನ ಸೇಕ್ರೆಡ್ ಗೇಮ್ಸ್ ಅತ್ಯಂತ ಯಶಸ್ವಿ ಟಿವಿ ಶೋ ಆಗಿದೆ. ಇದೀಗ ಅದರ ಎರಡನೇ ಅವತರಣಿಕೆ ಬಂದಿದ್ದು, ಜನರನ್ನು ಸೆಳೆಯುತ್ತಿದೆ.
ಆದರೆ ಯುಎಇನಲ್ಲಿರುವ ಈ ಭಾರತದ ವ್ಯಕ್ತಿಗೆ ಈ ಶೋ ದುಃಸ್ವಪ್ನವಾಗಿ ಕಾಡುತ್ತಿದೆ. ಏಕೆಂದರೆ ಶೋದಲ್ಲಿ ಇಸಾ ಎಂಬ ಡಾನ್‌ನ ಫೋನ್ ನಂಬರ್ ತೋರಿಸಿದ್ದಾರೆ. ಆದರೆ ನಿಜ ಜೀವನದಲ್ಲಿ ಆ ನಂಬರ್ ಕೇರಳ ಮೂಲದ ಕುನಬ್ದುಲ್ಲ ಎನ್ನುವವರದ್ದಾಗಿದೆ.
ಇದರಿಂದ ಹಲವಾರು ಜನರು ಅವರಿಗೆ ಕರೆ ಮಾಡುತ್ತಿದ್ದು, ತೊಂದರೆ ಕೊಡುತ್ತಿದ್ದಾರೆ. ಅವರಿಗೆ ಫೋನ್ ಮಾಡಿ ಇಸಾ ಅವರ ಬಗ್ಗೆ ಕೇಳುತ್ತಿದ್ದಾರಂತೆ. ವಿಚಿತ್ರ ಸಂಗತಿ ಎಂದರೆ ಅವರಿಗೆ ಈ ಶೋ ಬಗ್ಗೆನೇ ಗೊತ್ತಿಲ್ಲವಂತೆ. ಶೋದವರು ಸ್ಪಷ್ಟನೆ ನೀಡಿದ್ದು, ಆ ನಂಬರ್ ತೆಗೆದಿರುವುದಾಗಿ ಹೇಳಿದ್ದಾರೆ. ಜೊತೆಗೆ ಅವರಿಗೆ ಕ್ಷಮೆ ಕೂಡ ಕೇಳಿದ್ದಾರೆ.
