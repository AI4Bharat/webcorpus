ಜಿಯೋಗೆ ಟಕ್ಕರ್: 499 ರೂ.ಗೆ 200ಎಂಬಿಪಿಎಸ್ ಇಂಟರ್ನೆಟ್ ವೇಗ ನೀಡ್ತಿದೆ ಈ ಕಂಪನಿ
  20-08-2019 11:35AM IST    /     No Comments    /     Posted In: Business , Latest News
ಭಾರತದ ಪ್ರಸಿದ್ಧ ಟೆಲಿಕಾಂ ಕಂಪನಿ ಜಿಯೋದ ಜಿಯೋ ಫೈಬರ್ ಬ್ರಾಂಡ್ಬ್ಯಾಂಡ್ ಸೇವೆ ಸೆಪ್ಟೆಂಬರ್ 5ರಿಂದ ಶುರುವಾಗಲಿದೆ. ಜಿಯೋ ಬ್ರಾಡ್ಬ್ಯಾಂಡ್ ಆರಂಭವಾಗುವ ಮೊದಲೇ ಉಳಿದ ಬ್ರಾಡ್ಬ್ಯಾಂಡ್ ಕಂಪನಿಗಳು ಎಚ್ಚೆತ್ತುಕೊಂಡಿವೆ. ಗ್ರಾಹಕರನ್ನು ಹಿಡಿದಿಟ್ಟುಕೊಳ್ಳಲು ಹೊಸ ಹೊಸ ಪ್ಲಾನ್ ಶುರು ಮಾಡ್ತಿವೆ.
ಜಿಯೋದ ಅಗ್ಗದ ಪ್ಲಾನ್ ಗಳಿಗೆ ಏಷ್ಯನೆಟ್ ಬ್ರಾಡ್ಬ್ಯಾಂಡ್ ಟಕ್ಕರ್ ನೀಡಲು ಸಿದ್ಧವಾಗಿದೆ. ಏಷ್ಯನೆಟ್ ಕೇವಲ 499 ರೂಪಾಯಿಗೆ 200 ಎಂಬಿಪಿಎಸ್ ವೇಗದಲ್ಲಿ ಇಂಟರ್ನೆಟ್ ನೀಡಲು ಮುಂದಾಗಿದೆ. ಕಂಪನಿ ಗ್ರಾಹಕರಿಗೆ ಮೂರು ಯೋಜನೆಗಳನ್ನು ನೀಡ್ತಿದೆ.
ಏಷ್ಯನೆಟ್ ಬ್ರಾಡ್ಬ್ಯಾಂಡ್ ಯೋಜನೆಯಲ್ಲಿ 1499, 2499 ಹಾಗೂ 2999 ಪ್ಲಾನ್ ಗಳಿವೆ. ಈ ಎಲ್ಲ ಯೋಜನೆಯಲ್ಲೂ 200 ಎಂಬಿಪಿಎಸ್ ಇಂಟರ್ನೆಟ್ ವೇಗ ಸಿಗಲಿದೆ. 1499 ಪ್ಲಾನ್ 2 ತಿಂಗಳ ಸಿಂಧುತ್ವ ಹೊಂದಿದೆ. 2999 ರೂಪಾಯಿ ಪ್ಲಾನ್ ದೀರ್ಘ ಅವಧಿಯ ಯೋಜನೆಯಾಗಿದೆ. 200ಎಂಬಿಪಿಎಸ್ ವೇಗದಲ್ಲಿ 6 ತಿಂಗಳ ಸಿಂಧುತ್ವವನ್ನು ಇದು ಹೊಂದಿದೆ. ಮಾಸಿಕ 200 ಜಿಬಿ ನಿಮಗೆ ಸಿಗಲಿದೆ. ಸಿಂಧುತ್ವ ಮುಗಿದ ಮೇಲೆ ನಿಮಗೆ 2ಎಂಬಿಪಿಎಸ್ ವೇಗ ಸಿಗಲಿದೆ. ಒಟ್ಟಾರೆ 200 ಎಂಬಿಪಿಎಸ್ ಬ್ರಾಡ್ಬ್ಯಾಂಡ್ ಪ್ಲಾನ್ ನಲ್ಲಿ 200 ಜಿಬಿ FUB ಪ್ರತಿ ತಿಂಗಳು ನಿಮಗೆ 499 ರೂಪಾಯಿಗೆ ಸಿಗಲಿದೆ.
