ಅಬ್ಬಾ…! ಒಂದೇ ತಿಂಗಳಲ್ಲಿ ಬಿಜೆಪಿಗೆ 4 ಕೋಟಿ ಹೊಸ ಸದಸ್ಯರ ಸೇರ್ಪಡೆ
  22-08-2019 6:22AM IST    /     No Comments    /     Posted In: Latest News , India
ನವದೆಹಲಿ: ಅತಿ ದೊಡ್ಡ ಪಕ್ಷವಾಗಿರುವ ಬಿಜೆಪಿ ಒಂದೇ ತಿಂಗಳಲ್ಲಿ 4 ಕೋಟಿ ಹೊಸ ಸದಸ್ಯರನ್ನು ಸೇರ್ಪಡೆ ಮಾಡಿಕೊಂಡಿದೆ.
ಬಿಜೆಪಿ ಕೈಗೊಂಡಿದ್ದ ಸದಸ್ಯತ್ವ ಅಭಿಯಾನ ಅಂತ್ಯವಾಗಿದ್ದು, ಪಕ್ಷದ ಸದಸ್ಯರ ಸಂಖ್ಯೆ 15 ಕೋಟಿ ಆಗಿದೆ ಎಂದು ಹೇಳಲಾಗಿದೆ. ಪ್ರಧಾನಿ ಮೋದಿ ಜುಲೈ 6 ರಂದು ವಾರಣಾಸಿಯಲ್ಲಿ ಬಿಜೆಪಿ ಸದಸ್ಯತ್ವ ಅಭಿಯಾನಕ್ಕೆ ಚಾಲನೆ ನೀಡಿದ್ದರು.
ಪಶ್ಚಿಮಬಂಗಾಳದಲ್ಲಿ ಸದಸ್ಯರ ಪ್ರಮಾಣ ಶೇ. 140 ರಷ್ಟು ಹೆಚ್ಚಾಗಿದೆ. 35 ಲಕ್ಷ ಹೊಸ ಸದಸ್ಯರನ್ನು ಸೇರ್ಪಡೆಗೊಳಿಸಲಾಗಿದೆ. ಪಶ್ಚಿಮಬಂಗಾಳದಲ್ಲಿ 60 ಲಕ್ಷ  ಬಿಜೆಪಿ ಸದಸ್ಯರಿದ್ದಾರೆ. ಇನ್ನು ಉತ್ತರಪ್ರದೇಶದಲ್ಲಿ ಹೊಸದಾಗಿ 60 ಲಕ್ಷ ಸದಸ್ಯರನ್ನು ಸೇರ್ಪಡೆ ಮಾಡಲಾಗಿದ್ದು, ಒಂದೂವರೆ ಕೋಟಿ ಸದಸ್ಯರು ಇದ್ದಾರೆ.
ಆನ್ ಲೈನ್ ಮೂಲಕವೂ ನೊಂದಣಿ ಮಾಡಲಾದ ಸದಸ್ಯರನ್ನು ಗಣನೆಗೆ ತೆಗೆದುಕೊಂಡರೆ 5 ಕೋಟಿ ಹೊಸ ಸದಸ್ಯತ್ವ ಮಾಡುವ ವಿಶ್ವಾಸ ಬಿಜೆಪಿ ನಾಯಕರಲ್ಲಿದೆ ಎಂದು ಹೇಳಲಾಗಿದೆ.
