ಸಹಜ ಸ್ಥಿತಿಗೆ ಮರಳುತ್ತಿರುವ ಜಮ್ಮುವಿನಲ್ಲಿ ಇಂಟರ್ನೆಟ್ ಸೇವೆ ಶುರು
  17-08-2019 10:43AM IST    /     No Comments    /     Posted In: Latest News , India
ಇಂದಿನಿಂದ ಜಮ್ಮು-ಕಾಶ್ಮೀರದಲ್ಲಿ ಫೋನ್ ಸೇವೆ ಶುರುವಾಗಿದೆ. ಜಮ್ಮುವಿನಲ್ಲಿ 2ಜಿ ವೇಗದಲ್ಲಿ ಇಂಟರ್ನೆಟ್ ಸೇವೆ ಶುರುವಾಗಿದ್ದರೆ ಶ್ರೀನಗರದ ರಾಜ್ ಬಾಗ್ ಪ್ರದೇಶದಲ್ಲಿ ಲ್ಯಾಂಡ್ ಲೈನ್ ಸೇವೆ ಶುರುವಾಗಿದೆ. ಕಾಶ್ಮೀರದಲ್ಲಿ ಇಂಟರ್ನೆಟ್ ಸೇವೆ ಶುರುವಾಗಲು ಇನ್ನೊಂದಿಷ್ಟು ಸಮಯ ಬೇಕು ಎನ್ನಲಾಗಿದೆ.
ಜಮ್ಮುವಿನ ಜೊತೆ ಸಾಂಬಾ, ಕಥುವಾ, ಉದಂಪುರ್ ನಲ್ಲಿಯೂ ಇಂಟರ್ನೆಟ್ ಸೇವೆ ಶುರುವಾಗಿದೆ. ರಜೌರಿ ಪ್ರದೇಶದಲ್ಲಿ ಹೇರಲಾಗಿದ್ದ ನಿರ್ಬಂಧಗಳನ್ನು ತೆರವುಗೊಳಿಸಲಾಗಿದೆ. ಇಲ್ಲಿ ಸೆಕ್ಷನ್ 144 ರಾತ್ರಿ 9 ಗಂಟೆಯಿಂದ ಬೆಳಿಗ್ಗೆ 5 ಗಂಟೆಯವರೆಗೆ ಮಾತ್ರ ಜಾರಿಯಲ್ಲಿರಲಿದೆ.
ಆಗಸ್ಟ್ 5ರಿಂದ ಜಮ್ಮು-ಕಾಶ್ಮೀರದಲ್ಲಿ ಲ್ಯಾಂಡ್ ಲೈನ್ ಸೇವೆ ಬಂದ್ ಆಗಿತ್ತು. ಆರ್ಟಿಕಲ್ 370 ರದ್ದು ಮಾಡಿದ ಬಳಿಕ ರಾಜ್ಯದಲ್ಲಿ ಗಲಾಟೆಯಾಗಬಹುದು, ಉಗ್ರರ ದಾಳಿಯಾಗಬಹುದು ಎನ್ನುವ ಕಾರಣಕ್ಕೆ ಬಿಗಿ ಭದ್ರತೆ ಒದಗಿಸಲಾಗಿತ್ತು. ಫೋನ್ ಹಾಗೂ ಇಂಟರ್ನೆಟ್ ಸೇವೆ ರದ್ದು ಮಾಡಲಾಗಿತ್ತು. ಶಾಲಾ-ಕಾಲೇಜುಗಳಿಗೆ ರಜೆ ಘೋಷಣೆ ಮಾಡಲಾಗಿತ್ತು, ಸರ್ಕಾರಿ ಕಚೇರಿಗಳು ಬಂದ್ ಆಗಿದ್ದವು. ಆಗಸ್ಟ್ 19, ಸೋಮವಾರದಿಂದ ಎಲ್ಲ ಸೇವೆಗಳು ಶುರುವಾಗಲಿವೆ.
