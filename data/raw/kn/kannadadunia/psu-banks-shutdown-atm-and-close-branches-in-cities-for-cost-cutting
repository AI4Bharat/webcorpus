ಎಟಿಎಂ ಬಳಕೆದಾರರಿಗೆ ಶಾಕಿಂಗ್‌ ಸುದ್ದಿ:‌ 1 ವರ್ಷದಲ್ಲಿ ʼಬಂದ್‌ʼ ಆಗಿವೆ 5500 ಎಟಿಎಂ
  22-08-2019 1:29PM IST    /     No Comments    /     Posted In: Business , Latest News
ಆನ್ಲೈನ್ ವಹಿವಾಟು ಮಾಡದೆ ಎಟಿಎಂ ಬಳಸುವ ಬ್ಯಾಂಕ್ ಗ್ರಾಹಕರಿಗೆ ಇನ್ಮುಂದೆ ಸುಲಭವಾಗಿ ಎಟಿಎಂಗಳು ಸಿಗುವುದಿಲ್ಲ. ಸರ್ಕಾರಿ ಬ್ಯಾಂಕ್ ಗಳು ವೆಚ್ಚ ಕಡಿಮೆ ಮಾಡಲು ಎಟಿಎಂ ಸಂಖ್ಯೆಯಲ್ಲಿ ಇಳಿಕೆ ಮಾಡುವ ನಿರ್ಧಾರಕ್ಕೆ ಬಂದಿವೆ. ಹಾಗಾಗಿ ದೇಶದಲ್ಲಿ 5500 ಎಟಿಎಂಗಳು ಬಂದ್ ಆಗಿವೆ.
ನಗರ ಪ್ರದೇಶಗಳಲ್ಲಿ ಜನರು ಹೆಚ್ಚಾಗಿ ಆನ್ಲೈನ್ ವರ್ಗಾವಣೆ ಅವಲಂಭಿಸಿದ್ದಾರೆ. ಹಾಗಾಗಿ ಎಟಿಎಂ ಕೇಂದ್ರಗಳನ್ನು ಕಡಿಮೆ ಮಾಡುವ ನಿರ್ಧಾರಕ್ಕೆ ಬ್ಯಾಂಕ್ ಗಳು ಬಂದಿವೆ. ಕಳೆದ ಒಂದು ವರ್ಷದಿಂದ 10 ಸರ್ಕಾರಿ ಬ್ಯಾಂಕ್ ಗಳು ಒಟ್ಟಾರೆ 5500 ಎಟಿಎಂಗಳ ಬಾಗಿಲು ಮುಚ್ಚಿವೆ. ಹಾಗೆ 600 ಶಾಖೆಗಳನ್ನು ಬಂದ್ ಮಾಡಿವೆ.
ದೇಶದ ಅತಿ ದೊಡ್ಡ ಬ್ಯಾಂಕ್ ಎಸ್.ಬಿ.ಐ. ಹೆಚ್ಚು ಎಟಿಎಂ ಹಾಗೂ ಶಾಖೆಗಳನ್ನು ಬಂದ್ ಮಾಡಿದೆ. ಮೂಲಗಳ ಪ್ರಕಾರ, 2018ರಿಂದ 2019ರ ಮಧ್ಯೆ ಎಸ್.ಬಿ.ಐ. 420 ಶಾಖೆ ಹಾಗೂ 768 ಎಟಿಎಂ ಬಂದ್ ಮಾಡಿದೆ. ಗ್ರಾಮೀಣ ಪ್ರದೇಶದ ಜನರು ಆನ್ಲೈನ್ ವರ್ಗಾವಣೆಗಿಂತ ಎಟಿಎಂ ಬಳಕೆಯನ್ನು ಹೆಚ್ಚಿನ ಪ್ರಮಾಣದಲ್ಲಿ ಮಾಡ್ತಾರೆ. ಹಾಗಾಗಿ ಗ್ರಾಮೀಣ ಪ್ರದೇಶದ ಎಟಿಎಂಗಳನ್ನು ಬಂದ್ ಮಾಡಲಾಗಿಲ್ಲ.
