ಪ್ರಧಾನಿ ಮೋದಿಗೆ ಕೊಲ್ಲೂರು ದೇಗುಲದ ಪ್ರಸಾದ
  22-08-2019 9:57AM IST    /     No Comments    /     Posted In: Karnataka , Latest News
ಆಗಸ್ಟ್ 5ರಂದು ಉಡುಪಿ ಜಿಲ್ಲೆ ಕುಂದಾಪುರ ತಾಲೂಕಿನ ಕೊಲ್ಲೂರು ಶ್ರೀ ಮೂಕಾಂಬಿಕಾ ದೇಗುಲದಲ್ಲಿ ಕಾಶ್ಮೀರದ ವಿಶೇಷ ಸ್ಥಾನಮಾನ ರದ್ಧತಿ ಪ್ರಯುಕ್ತ ಮತ್ತು ಪ್ರಧಾನಿ ಮೋದಿ ಹಾಗೂ ಗೃಹ ಸಚಿವ ಅಮಿತ್ ಶಾ ಒಳಿತಿಗಾಗಿ ಪ್ರಾರ್ಥಿಸಿ ವಿಶೇಷ ಪೂಜೆ ನಡೆಸಲಾಗಿತ್ತು.
ಅಂದು ಬೆಳಿಗ್ಗೆಯಿಂದ ರಾತ್ರಿವರೆಗೆ ವಿಶೇಷ ಪೂಜೆ ನಡೆದಿದ್ದು, ಇದರ ಪ್ರಸಾದವನ್ನು ಪ್ರಧಾನಿ ನರೇಂದ್ರ ಮೋದಿಯವರಿಗೆ ನವದೆಹಲಿಯ ಅವರ ಗೃಹ ಕಚೇರಿಯಲ್ಲಿ ವಿತರಿಸಲಾಗಿದೆ.
ಕೊಲ್ಲೂರು ಕ್ಷೇತ್ರ ಪುರೋಹಿತ ಡಾ. ಕೆ.ಎನ್. ನರಸಿಂಹ ಅಡಿಗ, ಕೆ.ಎನ್. ಪರಮೇಶ್ವರ ಅಡಿಗ ಹಾಗೂ ಕೆ.ಎನ್. ಸುಬ್ರಮಣ್ಯ ಅಡಿಗ ಆಗಸ್ಟ್ 8ರಂದು ನರೇಂದ್ರ ಮೋದಿಯವರನ್ನು ಭೇಟಿಯಾಗಿ ಪ್ರಸಾದ ವಿತರಿಸಿದ್ದಾರೆ.
