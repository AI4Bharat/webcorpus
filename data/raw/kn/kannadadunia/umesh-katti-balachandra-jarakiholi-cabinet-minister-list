ಬಿಜೆಪಿ ವರಿಷ್ಠರ ಪಟ್ಟಿಯಲ್ಲಿ ಹೆಸರಿದ್ರೂ ಮಂತ್ರಿ ಸ್ಥಾನ ತಪ್ಪಿಸಿದ್ರಾ ಸಿಎಂ…?
  21-08-2019 8:21PM IST    /     No Comments    /     Posted In: Karnataka , Latest News
ಸಚಿವ ಸಂಪುಟ ರಚನೆ ಬಳಿಕ ಅಸಮಾಧಾನದ ಹೊಗೆ ಹಬ್ಬುತ್ತಿದೆ. ಪಟ್ಟಿಯಿಂದ ಕೈಬಿಟ್ಟ ಬಗ್ಗೆ ಸಚಿವ ಸ್ಥಾನಾಕಾಂಕ್ಷಿಗಳ ಆಕ್ರೋಶ ಭುಗಿಲೆದ್ದಿದೆ.
ಸಚಿವರ ಪಟ್ಟಿಯಲ್ಲಿದ್ದ ಬಾಲಚಂದ್ರ ಜಾರಕಿಹೊಳಿ ಮತ್ತು ಉಮೇಶ್ ಕತ್ತಿ ಅವರ ಹೆಸರನ್ನು ಸಿಎಂ ಯಡಿಯೂರಪ್ಪ ತೆಗೆಸಿದ್ದಾರೆ ಎನ್ನಲಾಗಿದೆ. ಬಿಜೆಪಿ ರಾಷ್ಟ್ರೀಯ ಕಾರ್ಯಾಧ್ಯಕ್ಷ ಜೆ.ಪಿ. ನಡ್ಡಾ ಅವರು ಸಚಿವರಾಗಲಿರುವವರ ಹೆಸರನ್ನು ಹೇಳಿ ಮುಖ್ಯಮಂತ್ರಿ ಯಡಿಯೂರಪ್ಪನವರಿಗೆ ಪಟ್ಟಿ ನೀಡಿದಾಗ. ಬಾಲಚಂದ್ರ ಜಾರಕಿಹೊಳಿ, ಉಮೇಶ್ ಕತ್ತಿ ಅವರ ಹೆಸರು ಪಟ್ಟಿಯಲ್ಲಿ ಇತ್ತು ಎನ್ನಲಾಗಿದೆ.
ವರಿಷ್ಠರ ಪಟ್ಟಿಯಲ್ಲಿದ್ದ ಇವರಿಬ್ಬರ ಹೆಸರನ್ನು ನಂತರ ಸಿಎಂ ಬದಲಾಯಿಸಿದ್ದಾರೆ ಎಂಬುದು ಆಕ್ರೋಶಕ್ಕೆ ಕಾರಣವಾಗಲಿದೆ ಎಂದು ಹೇಳಲಾಗಿದೆ. ವರಿಷ್ಠರು ನೀಡಿದ್ದ ಪಟ್ಟಿಯಲ್ಲಿದ್ದ ತಮ್ಮನ್ನು ಕೈಬಿಟ್ಟು ಲಕ್ಷ್ಮಣ ಸವದಿಯನ್ನು ಸೇರಿಸಿಕೊಂಡಿದ್ದು ಏಕೆ? ಸಚಿವರ ಪಟ್ಟಿಯಲ್ಲಿ ತಮ್ಮ ಹೆಸರು ಇದ್ದರೂ ಸಹ ಕೈಬಿಟ್ಟಿದ್ದು ಏಕೆ? ಇದೇ ಕಾರಣಕ್ಕೆ ಬಿಜೆಪಿಯಲ್ಲಿ ಅವಕಾಶ ವಂಚಿತರು ಅಸಮಾಧಾನ ವ್ಯಕ್ತಪಡಿಸಿದ್ದಾರೆ ಎನ್ನಲಾಗಿದೆ.
ಒಂದು ವೇಳೆ ಯಡಿಯೂರಪ್ಪ ಅವರೇ ಮಂತ್ರಿಸ್ಥಾನ ತಪ್ಪಿಸಿದ್ದರೆ ಸುಮ್ಮನಿರಲು ಸಾಧ್ಯವಿಲ್ಲ ಎಂದು ಬಿಜೆಪಿಯಲ್ಲಿ ಅಸಮಾಧಾನಿತ ಶಾಸಕರ ನಡುವೆ ಚರ್ಚೆ ನಡೆದಿದೆ ಎಂದು ಹೇಳಲಾಗಿದೆ.
ನಿಮ್ಮ 'ಕನ್ನಡ ದುನಿಯಾ' ದ ತಾಜಾ ಸುದ್ದಿಗಳನ್ನು ಮೊಬೈಲ್ ನಲ್ಲಿ ಪಡೆಯಲು ಈ ಆಪ್ 'ಡೌನ್ ಲೋಡ್' ಮಾಡಿಕೊಳ್ಳಿ
Related News
