ಮತ್ತೊಮ್ಮೆ ಜಿಡಿಪಿ ಕುಸಿತ, ಶೇ. 5.7 ಕ್ಕೆ ಇಳಿಕೆ
  22-08-2019 6:33AM IST    /     No Comments    /     Posted In: Business , Latest News
ನವದೆಹಲಿ: ದ್ವಿತೀಯ ತ್ರೈಮಾಸಿಕದಲ್ಲಿ ಜೆಡಿಪಿ ಅಭಿವೃದ್ಧಿ ದರ ಶೇ. 5.7 ರಷ್ಟು ಇಳಿಕೆಯಾಗಿದೆ. ಈ ವರ್ಷದ ಏಪ್ರಿಲ್ ನಿಂದ ಜೂನ್ ವರೆಗಿನ ತ್ರೈಮಾಸಿಕ ಅವಧಿಯಲ್ಲಿ ಭಾರತದ ಆರ್ಥಿಕ ಅಭಿವೃದ್ಧಿ ದರ(ಜಿಡಿಪಿ) ಶೇ. 5.7 ರಷ್ಟು ಇರಲಿದೆ ಎಂದು ಜಾಗತಿಕ ವಿತ್ತ ಸೇವಾ ಸಂಸ್ಥೆ ನುಮುರಾ ಹೇಳಿದೆ.
ಜನರ ಖರೀದಿ ಸಾಮರ್ಥ್ಯ ಕಡಿಮೆಯಾಗಿದೆ. ಹೂಡಿಕೆ ಚಟುವಟಿಕೆಗಳಲ್ಲಿಯೂ ಇಳಿಕೆಯಾಗಿದೆ. ಅಲ್ಲದೇ ಸೇವಾ ವಲಯದ ಬೆಳವಣಿಗೆ ಮಂದಗತಿಯಲ್ಲಿದೆ. ಇವೆಲ್ಲಾ ಕಾರಣಗಳಿಂದ ಜಿಡಿಪಿ ಇಳಿಕೆಯಾಗಲಿದೆ ಎಂದು ಹೇಳಲಾಗಿದೆ.
ಭಾರತದ ಆರ್ಥಿಕ ಅಭಿವೃದ್ಧಿ ದರ 2014 -15 ರ ಬಳಿಕ ಅತ್ಯಂತ ಕಡಿಮೆ ಪ್ರಮಾಣವಾಗಿದೆ. ಗ್ರಾಹಕರ ವಿಶ್ವಾಸ ಕ್ಷೀಣಿಸಿದೆ. ವಿದೇಶಿ ನೇರ ಹೂಡಿಕೆ ತಟಸ್ಥವಾಗಿರುವುದು, ವ್ಯಾಪಾರ ಸಂಘರ್ಷ ಸಮಸ್ಯೆಯನ್ನು ಮತ್ತಷ್ಟು ಬಿಗಡಾಯಿಸುವಂತೆ ಮಾಡಲಿದೆ ಎಂದು ಹೇಳಲಾಗಿದೆ. ಗ್ರಾಹಕರ ಬೇಡಿಕೆ ಮತ್ತು ಖಾಸಗಿ ಹೂಡಿಕೆಗೆ ಉತ್ತೇಜನ ನೀಡುವ ಕ್ರಮಗಳನ್ನು ಸರ್ಕಾರ ಜಾರಿಗೊಳಿಸಬೇಕಿದೆ ಎಂದು ಹೇಳಲಾಗಿದೆ.
