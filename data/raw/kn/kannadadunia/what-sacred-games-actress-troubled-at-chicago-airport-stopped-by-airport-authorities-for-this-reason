ಚಿಕಾಗೊ ವಿಮಾನ ನಿಲ್ದಾಣದಲ್ಲಿ 3 ಗಂಟೆ ಕಾಲ ನಡೀತು ʼನಟಿʼ ವಿಚಾರಣೆ
  24-07-2019 10:18AM IST    /     No Comments    /     Posted In: Featured News , Entertainment
ನೆಟ್ಫ್ಲಿಕ್ಸ್ ನ ವೆಬ್ ಸರಣಿ ಸೇಕ್ರೆಡ್ ಗೇಮ್ಸ್ ನಲ್ಲಿ ಕಾಣಿಸಿಕೊಂಡಿದ್ದ ನಟಿ ಎಲ್ನಾಜ್ ನೊರೌಜಿ ಚಿಕಾಗೊ ವಿಮಾನ ನಿಲ್ದಾಣದಲ್ಲಿ ತೊಂದರೆ ಎದುರಿಸಬೇಕಾಯ್ತು.‌ ಚಿಕಾಗೋ ವಿಮಾನ ನಿಲ್ದಾಣದಲ್ಲಿ ಆಕೆಯನ್ನು ತಡೆದ ಪೊಲೀಸರು ಅನೇಕ ಗಂಟೆಗಳ ಕಾಲ ವಿಚಾರಣೆ ನಡೆಸಿದ್ದಾರೆ. ಆಕೆ ಇರಾನಿ ಎಂಬ ಕಾರಣಕ್ಕೆ ಈ ವಿಚಾರಣೆ ನಡೆದಿದೆ.
ಚಿಕಾಗೊ ವಿಮಾನ ನಿಲ್ದಾಣದಲ್ಲಿ ಪೊಲೀಸರಿಂದ ವಿಚಾರಣೆ ನಡೆದ ಕಾರಣ ಎಲ್ನಾಜ್, ವಿಮಾನ ತಪ್ಪಿಸಿಕೊಂಡ್ಲು. ಮೂರು ಗಂಟೆಗಳ ಕಾಲ ವಿಚಾರಣೆ ನಡೆದ ಕಾರಣ, 6 ಗಂಟೆಗಳ ಕಾಲ ಇನ್ನೊಂದು ವಿಮಾನಕ್ಕಾಗಿ ಕಾಯಬೇಕಾಯ್ತು. ಮಾಧ್ಯಮಗಳ ಜೊತೆ ಮಾತನಾಡಿದ ಎಲ್ನಾಜ್, ನನ್ನ ಬಳಿ ಜರ್ಮನಿ ಪಾಸ್ಪೋರ್ಟ್ ಇದೆ. ಹಾಗಾಗಿ ಅಮೆರಿಕಾದಲ್ಲಿ ಸುತ್ತಾಡಲು ವೀಸಾ ಬೇಕಾಗಿಲ್ಲ. ಹಾಗಾಗಿ ನಾನು ಸಾಮಾನ್ಯ ವೀಸಾ ಪಡೆದಿದ್ದೆ. ಆದ್ರೆ ಇರಾನಿ ಎಂಬ ಕಾರಣಕ್ಕೆ ನನ್ನನ್ನು ವಿಚಾರಣೆ ಮಾಡಲಾಗಿದೆ ಎಂದಿದ್ದಾಳೆ.
ಅಮೆರಿಕಾ ಅಧ್ಯಕ್ಷ ಡೊನಾಲ್ಡ್ ಟ್ರಂಪ್, ಇರಾನಿಗಳಿಗೆ ಅಮೆರಿಕಾ ಪ್ರವೇಶವನ್ನು ನಿಷೇಧಿಸಿದ್ದಾರೆ. ಹಾಗಾಗಿಯೇ ಇರಾನಿಗಳು ಅಮೆರಿಕಾಕ್ಕೆ ಬಂದ್ರೆ ಕಠಿಣ ವಿಚಾರಣೆ ನಡೆಯುತ್ತದೆ.
