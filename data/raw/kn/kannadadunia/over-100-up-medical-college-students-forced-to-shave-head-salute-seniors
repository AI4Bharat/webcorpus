ಜೂನಿಯರ್ ಗಳ ತಲೆ ಬೋಳಿಸಿ ಸಲ್ಯೂಟ್ ಮಾಡಿಸಿಕೊಂಡ ಸೀನಿಯರ್ಸ್….!
  21-08-2019 5:37PM IST    /     No Comments    /     Posted In: Latest News , India
ದೇಶದ ಶಿಕ್ಷಣ ಸಂಸ್ಥೆಗಳಲ್ಲಿ ರ್ಯಾಗಿಂಗ್ ನಿಷೇಧವಿದೆ. ಆದರೂ, ಬುದ್ಧಿಗೇಡಿ ಯುವ ಸಮೂಹ ಮಾತ್ರ ಇದಕ್ಕೆ ತಲೆ ಕೆಡಿಸಿಕೊಳ್ಳುತ್ತಿಲ್ಲ.
ವೈದ್ಯಕೀಯ ಶಿಕ್ಷಣ ಪಡೆಯುತ್ತಿರುವ ಇಂತಹ ಬುದ್ಧಿಗೇಡಿ ಯುವಕರ ಗುಂಪೊಂದು ತಮ್ಮ150 ಮಂದಿ ಜೂನಿಯರ್ಸ್ ತಲೆ ಬೋಳಿಸಿ, ಅವರಿಂದ ಸಲ್ಯೂಟ್ ಹೊಡೆಸಿಕೊಂಡಿರುವ ಘಟನೆ ಉತ್ತರ ಪ್ರದೇಶದಲ್ಲಿ ನಡೆದಿದೆ.
ಉತ್ತರಪ್ರದೇಶದ ಸಫೈ ಗ್ರಾಮದಲ್ಲಿರುವ ಯೂನಿವರ್ಸಿಟಿ ಆಫ್ ಮೆಡಿಕಲ್ ಸೈನ್ಸಸ್ ನ ಹಿರಿಯ ವಿದ್ಯಾರ್ಥಿಗಳು ಮೊದಲ ವರ್ಷದ 150 ವಿದ್ಯಾರ್ಥಿಗಳಿಂದ ಒತ್ತಾಯಪೂರ್ವಕವಾಗಿ ಈ ಕೆಲಸ ಮಾಡಿಸಿದ್ದಾರೆ. ಇಡೀ ಸಮಾಜವೇ ತಲೆ ತಗ್ಗಿಸುವಂತಹ ಈ ಕೃತ್ಯದ ವಿಡಿಯೋ ಸಾಮಾಜಿಕ ಜಾಲತಾಣಗಳಲ್ಲಿ ಹರಿದಾಡುತ್ತಿದ್ದು, ನೆಟ್ಟಿಗರು ಹಿರಿಯ ವಿದ್ಯಾರ್ಥಿಗಳ ವರ್ತನೆಗೆ ಛೀಮಾರಿ ಹಾಕಿದ್ದಾರೆ.
ಈ ವಿಡಿಯೋದಲ್ಲಿ ಬಿಳಿ ಕೋಟ್ ಧರಿಸಿರುವ ವಿದ್ಯಾರ್ಥಿಗಳ ಗುಂಪಿನ ಎಲ್ಲಾ ಸದಸ್ಯರು ತಲೆಯನ್ನು ನೀಟಾಗಿ ಶೇವ್ ಮಾಡಿ ಪಥ ಸಂಚಲನ ಮಾಡುವ ರೀತಿಯಲ್ಲಿ ನಡೆದುಕೊಂಡು ಹೋಗುತ್ತಾರೆ. ಅಲ್ಲದೇ ಮತ್ತೊಂದು ವಿಡಿಯೋದಲ್ಲಿ ಈ ಗುಂಪು ಜಾಗಿಂಗ್ ಮಾಡುತ್ತಾ ಎದುರಿನ ಸೀನಿಯರ್ಸ್ ಗೆ ಸಲ್ಯೂಟ್ ಮಾಡುವುದು ಕಂಡು ಬರುತ್ತದೆ.
ಮೂರನೇ ವಿಡಿಯೋದಲ್ಲಿ ಇಷ್ಟೆಲ್ಲಾ ರಾದ್ಧಾಂತ ಆಗುತ್ತಿದ್ದರೂ ಭದ್ರತಾ ಸಿಬ್ಬಂದಿಯೊಬ್ಬರು ಅಸಹಾಯಕರಂತೆ ನಿಂತಿರುವುದು ಕಾಣಿಸುತ್ತದೆ. ಈ ವಿಡಿಯೋ ವೈರಲ್ ಆಗುತ್ತಿದ್ದಂತೆಯೇ ವಿವಿಯ ಉಪಕುಲಪತಿಗಳು ತಪ್ಪಿತಸ್ಥರ ವಿರುದ್ಧ ಕ್ರಮ ಕೈಗೊಳ್ಳುವುದಾಗಿ ಎಂದಿನಂತೆ ಹೇಳಿಕೆ ನೀಡಿದ್ದಾರೆ.
Over 100 UP Medical College Students Forced To Shave Head, Bow To Seniors pic.twitter.com/0DVOhYUYBk
