ಈ ವ್ಯಕ್ತಿ ಬದುಕನ್ನೇ ಬದಲಿಸಿತ್ತು ಕಣ್ಣೆದುರಿಗಿನ ಪತ್ನಿ ಸಾವು
  19-08-2019 9:41PM IST    /     No Comments    /     Posted In: Latest News , Special
ಅವರು ಪ್ರತಿಷ್ಟಿತ ಲಾರ್ಸನ್ ಅಂಡ್ ಟೋಬ್ರೋ ಕಂಪನಿಯಲ್ಲಿ ಉನ್ನತ ಹುದ್ದೆಯಲ್ಲಿದ್ದವರು. ಮಾಸಿಕ 65,000 ರೂ. ಸಂಬಳ ಪಡೆಯುತ್ತಿದ್ದರು. ಆದರೆ ಕಣ್ಣೆದುರಿಗೆ ಸಂಭವಿಸಿದ ಆ ಸಾವು ಅವರ ಬದುಕಿನ ದಿಕ್ಕನ್ನೇ ಬದಲಿಸಿತ್ತು.
ಹೌದು. ಮುಂಬೈನ ಈ ವ್ಯಕ್ತಿ ಟ್ಯಾಕ್ಸಿ ಚಾಲನೆ ಮಾಡಿದ್ದಾರೆ. ಇದರಿಂದ ತಿಂಗಳಿಗೆ ಬರುತ್ತಿದ್ದ 10,000 ರೂ. ಗಳಿಗೆ ಬೇಸರಪಟ್ಟುಕೊಳ್ಳದೇ ತೃಪ್ತಿಯಿಂದ ಇದ್ದಾರೆ. ಇದಕ್ಕೆ ಕಾರಣವಾಗಿದ್ದು, ಅವರ ಪತ್ನಿಯ ಸಾವು.
ಕೆಲ ವರ್ಷಗಳ ಹಿಂದೆ ಇವರ ಪತ್ನಿ ಅಪರಾತ್ರಿಯಲ್ಲಿ ಅನಾರೋಗ್ಯಕ್ಕೊಳಗಾಗಿದ್ದಾರೆ. ಕೂಡಲೇ ಅವರನ್ನು ಆಸ್ಪತ್ರೆಗೆ ಸೇರಿಸಲು ಮುಂದಾದ ವೇಳೆ ಯಾವ ಟ್ಯಾಕ್ಸಿಯೂ ಸಿಕ್ಕುವುದಿಲ್ಲ. ರಸ್ತೆಯಲ್ಲಿ ಸಾಗುತ್ತಿದ್ದ ಟ್ಯಾಕ್ಸಿಗಳಿಗೆ ಕೈ ಅಡ್ಡ ಹಾಕಿದರೂ ಯಾರೂ ನಿಲ್ಲಿಸುವುದಿಲ್ಲ. ಸಕಾಲಕ್ಕೆ ಚಿಕಿತ್ಸೆ ದೊರೆಯದ ಕಾರಣ ಪತ್ನಿ ಮೃತಪಡುತ್ತಾರೆ.
ಕಣ್ಣೆದುರೇ ಸಂಭವಿಸಿದ ಪತ್ನಿಯ ಸಾವು ಇವರ ಮನ ಕಲಕುತ್ತದೆ. ಕಷ್ಟದಲ್ಲಿರುವವರಿಗೆ ಸಹಾಯ ಮಾಡುವ ತೀರ್ಮಾನಕ್ಕೆ ಬರುವ ಅವರು ತಮ್ಮ ಉನ್ನತ ಹುದ್ದೆ ತೊರೆದು ಟ್ಯಾಕ್ಸಿ ಚಾಲನೆ ಮಾಡಲು ನಿರ್ಧರಿಸುತ್ತಾರೆ. ಅದರಂತೆ ಟ್ಯಾಕ್ಸಿ ಸೇವೆ ನೀಡುತ್ತಿರುವ ಗಂಭೀರ ಸ್ಥಿತಿಯಲ್ಲಿದ್ದ ಸಾವಿರಾರು ಮಂದಿಯನ್ನು ಆಸ್ಪತ್ರೆಗೆ ಸಾಗಿಸಿದ್ದಾರೆ. ಜೊತೆಗೆ ಅಂತವರಿಂದ ಯಾವುದೇ ಹಣ ಪಡೆಯದೆ ಉಚಿತ ಸೇವೆ ನೀಡಿದ್ದಾರೆ. ಸಾಮಾನ್ಯ ಪ್ರಯಾಣಿಕರಿಂದ ತಿಂಗಳಿಗೆ 10 ಸಾವಿರ ರೂ. ಗಳಿಸಿದ್ದು, ಸಾರ್ಥಕತೆಯ ಜೀವನನ್ನುಭವಿಸುತ್ತಿದ್ದಾರೆ.
