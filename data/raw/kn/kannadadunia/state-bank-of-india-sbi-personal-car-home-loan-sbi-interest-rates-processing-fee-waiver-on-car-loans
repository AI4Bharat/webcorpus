ಹಬ್ಬದ ಋತುವಿನಲ್ಲಿ ಗ್ರಾಹಕರಿಗೆ ಮತ್ತಷ್ಟು ಕೊಡುಗೆ ಕೊಟ್ಟ ಎಸ್.ಬಿ.ಐ.
  20-08-2019 2:01PM IST    /     No Comments    /     Posted In: Business , Latest News
ದೇಶದ ಅತಿ ದೊಡ್ಡ ಸರ್ಕಾರಿ ಬ್ಯಾಂಕ್ ಎಸ್.ಬಿ.ಐ. ಗ್ರಾಹಕರಿಗೆ ದೊಡ್ಡ ಉಡುಗೊರೆಯನ್ನು ನೀಡಿದೆ. ಎಸ್.ಬಿ.ಐ. ಕಾರು ಸಾಲಗಳ ಪ್ರೊಸೆಸಿಂಗ್ ಫೀಯನ್ನು ಶೂನ್ಯಗೊಳಿಸಿದೆ. ಅಂದ್ರೆ ಕಾರು ಖರೀದಿ ಮಾಡಲು ನೀವು ವಾಹನ ಸಾಲ ಪಡೆಯುತ್ತಿದ್ದರೆ ಬ್ಯಾಂಕ್ ನಿಮಗೆ ಪ್ರೊಸೆಸಿಂಗ್ ಶುಲ್ಕವನ್ನು ವಿಧಿಸುವುದಿಲ್ಲ.
ಜೊತೆಗೆ ವೈಯಕ್ತಿಕ ಸಾಲ ಹಾಗೂ ಶಿಕ್ಷಣ ಸಾಲದ ಮರುಪಾವತಿ ಅವಧಿಯನ್ನು ಹೆಚ್ಚಿಸಿದೆ. ಅಂದ್ರೆ ಇನ್ಮುಂದೆ ನೀವು 6 ವರ್ಷಕ್ಕಾಗಿ ವೈಯಕ್ತಿಕ ಸಾಲವನ್ನು ಪಡೆಯಬಹುದು. ಇದ್ರಿಂದ ಇಎಂಐ ಹೊಣೆ ಕಡಿಮೆಯಾಗಲಿದ್ದು, ಗ್ರಾಹಕರು ನೆಮ್ಮದಿ ನಿಟ್ಟುಸಿರು ಬಿಡಬಹುದು.
ಎಸ್.ಬಿ.ಐ. ಬಿಡುಗಡೆ ಮಾಡಿರುವ ಮಾಹಿತಿ ಪ್ರಕಾರ, ಹಬ್ಬದ ಋತುವನ್ನು ಗಮನದಲ್ಲಿಟ್ಟುಕೊಂಡು ವಾಹನ ಸಾಲದ ಮೇಲಿನ ಪ್ರೊಸೆಸಿಂಗ್ ಶುಲ್ಕವನ್ನು ರದ್ದು ಮಾಡಿದೆ. ಸದ್ಯ ವಾಹನ ಸಾಲದ ಮೇಲೆ ಶೇಕಡಾ 8.70 ಬಡ್ಡಿಯನ್ನು ವಿಧಿಸಲಾಗುತ್ತಿತ್ತು. ಬ್ಯಾಂಕ್ ವೆಬ್ಸೈಟ್ ಅಥವಾ ಡಿಜಿಟಲ್ ಪ್ಲಾಟ್ಫಾರ್ಮ್ ನಲ್ಲಿ ಸಾಲ ಪಡೆದ್ರೆ ನಿಮಗೆ ಶೇಕಡಾ 0.23 ರಷ್ಟು ರಿಯಾಯಿತಿ ಸಿಗಲಿದೆ. ಸಂಬಳ ಪಡೆಯುವ ಗ್ರಾಹಕರಿಗೆ ಕಾರು ಖರೀದಿ ಮಾಡಲು ಬ್ಯಾಂಕ್ ಶೇಕಡಾ 90 ರಷ್ಟು ಸಾಲ ನೀಡುತ್ತದೆ.
ನೀವು ಯಾವುದೇ ಸಾಲ ಪಡೆಯುವ ವೇಳೆ ಪ್ರೊಸೆಸಿಂಗ್ ಶುಲ್ಕ ವಿಧಿಸಲಾಗುತ್ತದೆ. ವಿಶೇಷವಾಗಿ ವೈಯಕ್ತಿಕ ಸಾಲದಲ್ಲಿ ಶೇಕಡಾ 2-3 ರಷ್ಟು ಶುಲ್ಕ ವಿಧಿಸಲಾಗುತ್ತದೆ. ಶಿಕ್ಷಣಕ್ಕಾಗಿ ಸಾಲ ಪಡೆಯುತ್ತಿದ್ದರೆ ಎಸ್.ಬಿ.ಐ.ನಲ್ಲಿ ಸಾಲ ಪಡೆಯಬಹುದು. 50 ಲಕ್ಷ ರೂಪಾಯಿ ಸಾಲಕ್ಕೆ ಬ್ಯಾಂಕ್ ಶೇಕಡಾ 8.25ನಷ್ಟು ಬಡ್ಡಿ ವಿಧಿಸುತ್ತದೆ. ಈಗ ಸಾಲ ಮರುಪಾವತಿ ಅವಧಿಯನ್ನು 15 ವರ್ಷಕ್ಕೆ ವಿಸ್ತರಿಸಿದೆ.
 
