ಬರೀ 9 ರೂಪಾಯಿಗೆ ವಿಮಾನ ಪ್ರಯಾಣ ಘೋಷಿಸಿದ ಏರ್ ಲೈನ್ಸ್
  22-08-2019 7:50AM IST    /     No Comments    /     Posted In: Business , Latest News
ವಿಯಟ್ನಾಂ ಮೂಲದ ಬಜೆಟ್ ಏರ್ ಲೈನ್ ಕಂಪನಿಯಾಗಿರುವ ವಿಯೆಟ್ ಜೆಟ್ ಗೆ ಬಿಕಿನಿ ಏರ್ ಲೈನ್ ಎಂಬ ಹೆಸರೂ ಇದೆ. ಇದಕ್ಕೆ ಪ್ರಮುಖ ಕಾರಣ ಇಲ್ಲಿರುವ ಗಗನಸಖಿಯರು ಬಿಕಿನಿ ತೊಟ್ಟಿರುತ್ತಾರೆ.
ಈಗ ಬಿಕಿನಿಯದ್ದು ಸುದ್ದಿಯಲ್ಲ. ಏರ್ ಲೈನ್ ಕೇವಲ 9 ರೂಪಾಯಿಗೆ ದೆಹಲಿಯಿಂದ ವಿಯಟ್ನಾಂನ ಹೊಚಿ ಮಿನ್ಹ್ ಸಿಟಿಗೆ ವಿಮಾನದಲ್ಲಿ ಕರೆದೊಯ್ಯಲಿದೆ…!
ಡಿಸೆಂಬರ್ 6 ರಿಂದ ಭಾರತದಲ್ಲಿ ತನ್ನ ವಿಮಾನಯಾನ ಸೇವೆಯನ್ನು ಆರಂಭಿಸಲಿರುವ ಸಂಸ್ಥೆಯು ಗ್ರಾಹಕರನ್ನು ಆಕರ್ಷಿಸುವ ನಿಟ್ಟಿನಲ್ಲಿ ಈ ಆಫರ್ ಅನ್ನು ನೀಡುತ್ತಿದೆ.
ಆದರೆ, ಆಗಸ್ಟ್ 20 ರಂದು ಆರಂಭವಾಗಿರುವ ಈ ಆಫರ್ ಇಂದೇ (ಆ.22) ಕೊನೆಗೊಳ್ಳಲಿದೆ. ಈ ಆಫರ್ ನಲ್ಲಿ 9 ರೂಪಾಯಿ (ವ್ಯಾಟ್, ಏರ್ ಪೋರ್ಟ್ ಶುಲ್ಕ ಮತ್ತು ಇತರೆ ಸರ್ಚಾರ್ಜ್ ಹೊರತುಪಡಿಸಿ) ನೀಡಿ ಟಿಕೆಟ್ ಖರೀದಿಸುವವರು 2019 ರ ಡಿಸೆಂಬರ್ 6 ರಿಂದ 2020 ರ ಮಾರ್ಚ್ 28 ರೊಳಗೆ ಪ್ರಯಾಣ ಮಾಡಬಹುದಾಗಿದೆ.
