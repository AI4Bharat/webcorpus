ಪ್ರವಾಹಕ್ಕೆ ಹೆದರಿ ಮರ ಹತ್ತಿ ಕುಳಿತ ಗರ್ಭಿಣಿ
  22-08-2019 1:33PM IST    /     No Comments    /     Posted In: Latest News , India
ನವದೆಹಲಿಯಲ್ಲಿ ಯಮುನಾ ನದಿ ಉಕ್ಕಿ ಹರಿದಿದ್ದರಿಂದ ಉಸ್ಮಾನ್ ಪುರದಲ್ಲಿ ತಮ್ಮ ಗುಡಿಸಲು ಮುಳುಗಿ ಹೋಗಿ ಪ್ರಾಣ ಉಳಿಸಿಕೊಳ್ಳುವ ಸಲುವಾಗಿ ಗರ್ಭಿಣಿ ಮತ್ತಾಕೆಯ ಕುಟುಂಬಸ್ಥರು ಇಡೀ ರಾತ್ರಿ ಮರದ ಮೇಲೆ ಕಳೆದಿದ್ದಾರೆ.
ನೀರಿನ ಹರಿವು ಮನೆಯೊಳಗೆ ನುಗ್ಗುತ್ತಿದ್ದಂತೆ ಕಟ್ಟಿಗೆಗಳ ಸಹಾಯ ಪಡೆದು ತನ್ನೆರಡು ಮಕ್ಕಳ ಜೊತೆಗೆ ನೂರ್ ಜಹಾನ್ ಮರವೇರಿ ಕುಳಿತಿದ್ದಾರೆ. ರಾತ್ರಿ ಆಟೊ ರಿಕ್ಷಾ ಚಾಲನೆ ಕೆಲಸ ಮುಗಿಸಿ ಮನೆಗೆ ಬಂದ ಪತಿ ಸಹ ಮರದ ಮೇಲೆ ಕುಳಿತಿದ್ದಾನೆ.
ರಾತ್ರಿಯಿಡಿ ಕಳೆದ ನಂತರ ಬೆಳಗ್ಗೆ 11 ವೇಳೆಗೆ ಪೊಲೀಸರಿಗೆ ವಿಷಯ ಗೊತ್ತಾಗಿದ್ದು, 12 ಗಂಟೆ ವೇಳೆಗೆ ವೈದ್ಯರು, ಪೊಲೀಸರು ಸ್ಥಳಕ್ಕೆ ತೆರಳಿ ಕುಟುಂಬವನ್ನು ರಕ್ಷಣೆ ಮಾಡಿದ್ದಾರೆ. ನೀರಿನ ಹರಿವನ್ನು ಕಂಡು ತನಗೆ ಅತ್ಯಂತ ಆಘಾತ ಆಗಿದ್ದರಿಂದ ಪತಿಗೆ ಕರೆ ಮಾಡಲು ಸಹ ಹೊಳೆಯಲಿಲ್ಲ ಎಂದು ಮಹಿಳೆ ಹೇಳಿದ್ದಾರೆ.
