> ಕಳ್ಳಗಿವಿ ತನಿಖೆ ರಾಜಕೀಯ ಅಸ್ತ್ರವಾಗದಿರಲಿ!
ಕಳ್ಳಗಿವಿ ತನಿಖೆ ರಾಜಕೀಯ ಅಸ್ತ್ರವಾಗದಿರಲಿ!
Tuesday, August 20th, 2019 ವಿಶ್ವವಾಣಿ
ರಾಜ್ಯದಲ್ಲಿ ಫೋನ್ ಟ್ಯಾಪಿಂಗ್ ಆರೋಪ ದೊಡ್ಡ ಸದ್ದು ಮಾಡುತ್ತಿಿದೆ. ಟೆಲಿಪೋನ್ ಕದ್ದಾಾಲಿಕೆಯಂತಹ ಪ್ರಕರಣಗಳು ಗಂಭೀರ ಸ್ವರೂಪದ್ದಾಾಗಿದ್ದು, ಇಂತಹ ಆರೋಪ ಹೊತ್ತು ಅನೇಕ ಸರಕಾರಗಳೇ ಉರುಳಿರುವ ಇತಿಹಾಸ ದೇಶದಲ್ಲಿದೆ. ಟೆಲಿಫೋನ್ ಕದ್ದಾಾಲಿಕೆ ಪ್ರಕರಣದ ಆರೋಪದಲ್ಲಿಯೇ ಹಿಂದೆ ರಾಮಕೃಷ್ಣ ಹೆಗಡೆ ಅವರು ರಾಜೀನಾಮೆ ನೀಡಿದ್ದನ್ನು ಇಲ್ಲಿ ಸ್ಮರಿಸಬಹುದು. ಇದೀಗ ಎಚ್.ಡಿ. ಕುಮಾರಸ್ವಾಾಮಿ ಅವರು ವಿಪಕ್ಷದ ನಾಯಕರು, ಮೈತ್ರಿಿ ಪಕ್ಷದ ನಾಯಕರು ಸೇರಿ ರಾಜಕಾರಣಿಗಳು ಮತ್ತು ಕೆಲ ಅಧಿಕಾರಿಗಳ ಫೋನ್ ಕದ್ದಾಾಲಿಕೆ ಮಾಡಿಸಿದ್ದಾಾರೆ ಎಂಬ ಆರೋಪ ಕೇಳಿ ಬಂದಿದ್ದು, ಇದನ್ನು ತರಾತುರಿಯಲ್ಲಿ ಬಿಎಸ್‌ವೈ ಸರಕಾರ ಸಿಬಿಐ ತನಿಖೆಗೆ ಒಪ್ಪಿಿಸಿದೆ. ಆ ಮೂಲಕ ರಾಜಕೀಯ ಸೇಡಿಗೆ ಮುಂದಾಗಿದೆ ಎಂಬ ಆರೋಪ ರಾಜಕೀಯ ವಲಯದಲ್ಲಿ ಕೇಳಿಬಂದಿದೆ.
ಫೋನ್ ಟ್ಯಾಾಪಿಂಗ್ ಆರೋಪವನ್ನು ಆಗಾಗ ರಾಜಕಾರಣಿಗಳು ರಾಜಕೀಯ ಕಾರಣಕ್ಕೆೆ ಮಾಡುವುದು ಮಾಮೂಲಿ. ಅಧಿಕಾರದಲ್ಲಿರುವ ಸರಕಾರದ ವಿರುದ್ಧ ವಿಪಕ್ಷದ ನಾಯಕರು ನನ್ನ ದೂರವಾಣಿ ಕದ್ದಾಾಲಿಕೆ ಆಗುತ್ತಿಿದೆ ಎಂದು ಮಾಡುವ ಮೂಲಕ ಅಧಿಕಾರದಲ್ಲಿರುವವರನ್ನು ಹಣಿಯಲು ಪ್ರಯತ್ನ ಮಾಡುತ್ತಲೇ ಇರುತ್ತಾಾರೆ. ಆದರೆ, ಇದೆಲ್ಲ ಬೆಳವಣಿಗೆಗಳು ಕೇವಲ ರಾಜಕಾರಣದ ಆರೋಪ ಪ್ರತ್ಯಾಾರೋಪಗಳಿಗಷ್ಟೇ ಸೀಮಿತವಾಗಿರುತ್ತವೆ.
ಆದರೆ, ಫೋನ್ ಕದ್ದಾಾಲಿಕೆ ಪ್ರಕರಣ ಬೆಂಗಳೂರು ನಗರ ಆಯುಕ್ತ ಭಾಸ್ಕರ್ ರಾವ್ ಅವರ ಕುರಿತು ಒಂದು ಆಡಿಯೋ ರಿಲೀಸ್ ಆದ ನಂತರ ಗಂಭೀರ ಸ್ವರೂಪ ಪಡೆದುಕೊಂಡಿದೆ. ತನಿಖೆಗೆ ಆದೇಶಿಸಿದ ಪರಿಣಾಮವಾಗಿ ಅಲೋಕ್ ಕುಮಾರ್ ಮತ್ತು ಇತರೆ ಅಧಿಕಾರಿಗಳ ಮೇಲೆ ತನಿಖೆ ನಡೆಸಬೇಕಾದ ಅನಿವಾರ್ಯತೆ ಇತ್ತು. ಜತೆಗೆ, ಕುಮಾರಸ್ವಾಾಮಿ ಮಾಡಿಸಿದ್ದಾಾರೆ ಎಂಬ ಆರೋಪದ ಮೂಲಕ ಮೈತ್ರಿಿ ಸರಕಾರವನ್ನು ಬೀಳಿಸಿ ಅಧಿಕಾರಕ್ಕೆೆ ಬಂದ ಬಿಜೆಪಿ ಸರಕಾರ ಅವರನ್ನು ನಿಯಂತ್ರಿಿಸಲು ಮುಂದಾಗಿದೆ.
ಇಂತಹ ಪ್ರಯತ್ನ ನಡೆದಿದ್ದರೆ ಅದು ಗಂಭೀರ ಅಪರಾಧವೆ. ಆದರೆ, ದಿಢೀರ್ ಸಿಬಿಐ ತನಿಖೆಗೆ ಒಪ್ಪಿಿಸಿ ಆದೇಶ ನೀಡಿರುವ ಸಿಎಂ ಯಡಿಯೂರಪ್ಪ ತಮ್ಮ ಅಧಿಕಾರಕ್ಕೆೆ ಯಾವುದೇ ವಿಘ್ನ ಬರದಂತೆ ಮಾಡಿಕೊಳ್ಳುವ ಪ್ರಯತ್ನಕ್ಕೆೆ ಕದ್ದಾಾಲಿಕೆ ಅಸ್ತ್ರವನ್ನಾಾಗಿ ಮಾಡಿಕೊಳ್ಳುತ್ತಿಿದ್ದಾಾರೆ ಎಂಬ ಆರೋಪ ಕೇಳಿ ಬಂದಿದೆ. ಕದ್ದಾಾಲಿಕೆ ಆಗಿದ್ದರೆ, ಅದರಲ್ಲೂ ಪೊಲೀಸ್ ಅಧಿಕಾರಿಗಳೇ ಇದ್ದರಲ್ಲಿ ಇದೊಂದು ಗಂಭಿರ ಪ್ರಕರಣ. ಹೀಗಾಗಿ, ಸಿಬಿಐ ತನಿಖೆಗೆ ವಹಿಸಿರುವುದು ಸ್ವಾಾಗತಾರ್ಹ. ಆದರೆ, ಇದು ಕೇವಲ ರಾಜಕೀಯವಾಗಿ ವಿರೋಧಿಗಳನ್ನು ಹಣಿಯಲು ಮಾತ್ರ ಬಳಕೆಯಾಗದೆ ಸಮಗ್ರ ತನಿಖೆಯಾಗಿ ತಪ್ಪಿಿತಸ್ಥರ ವಿರುದ್ಧ ಸೂಕ್ತ ಕ್ರಮವಾಗಲಿ ಎಂಬುದಷ್ಟೇ ಸಾರ್ವಜನಿಕರ ಆಶಯ.
