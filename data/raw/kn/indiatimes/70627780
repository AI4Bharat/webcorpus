today-astrology-in-kannada-12-august-2019
Horoscope: ಧನುಸ್ಸು ರಾಶಿಯವರ ಕೆಲಸ ಕಾರ್ಯಗಳು ತೊಂದರೆ ಇಲ್ಲದೆ ಸರಾಗವಾಗಿ ನಡೆಯುವುವು.
ಸಿಂಹರಾಶಿಯವರೇ ನಿಮ್ಮ ದಾರಿಯಲ್ಲಿನ ಅಡೆತಡೆಗಳನ್ನು ನಿವಾರಣೆ ಮಾಡಿಕೊಳ್ಳಲು ಶ್ರೀಲಕ್ಷಿತ್ರ್ಮೕನಾರಸಿಂಹ ದೇವರನ್ನು ಆರಾಧಿಸುವುದು ಒಳ್ಳೆಯದು. ಸಂಗಾತಿಯ ಸಕಾಲಿಕ ಸಲಹೆಯಿಂದ ಕಾರ್ಯಗಳು ಸುಗಮವಾಗಿ ಆಗುವುವು.
ವಿಜಯ ಕರ್ನಾಟಕ | Updated:
Aug 12, 2019, 05:00AM IST
ಮೇಷ:- ನಿಮ್ಮ ಏಳಿಗೆ ಸಹಿಸದ ದುರ್ಜನರು ವಿನಾಕಾರಣ ಆರೋಪ ಮಾಡಬಹುದು. ಶಾಂತವಾಗಿ ಎದುರಿಸಿ ಅದನ್ನು ನೀವು ಗೆಲ್ಲಬಲ್ಲಿರಿ. ನಿಮಗೆ ದೈವ ಬಲದ ಸಹಾಯವಿರುವುದರಿಂದ ಹೆಚ್ಚಿಗೆ ಚಿಂತಿಸುವ ಅಗತ್ಯವಿಲ್ಲ.
ವೃಷಭ:- ಹೊರಗಿನ ಜನರು ನಿಮ್ಮನ್ನು ಆದರಿಸುವರು. ಆದರೆ ಮನೆಯ ಮಂದಿಯೇ ನಿಮ್ಮ ಕಾರ್ಯವೈಖರಿಗೆ ಮೂಗು ಮುರಿಯುವರು. ಆದ್ದರಿಂದ ಮೊದಲು ಮನೆಯ ಸದಸ್ಯರ ಮನ ಗೆಲ್ಲಿ. ಮನೆಗೆದ್ದು ಮಾರು ಗೆಲ್ಲುವುದು ಒಳ್ಳೆಯದಲ್ಲವೇ?
ಮಿಥುನ:- ದೂರದ ಊರಿನಿಂದ ಬರುವ ಬಂಧುಗಳು ವಿನಾಕಾರಣ ಚರ್ಚೆಗೆ ಇಳಿಯುವರು. ಈ ಚರ್ಚೆಯು ಆರೋಗ್ಯಪೂರ್ಣವಾಗಿ ಆಗದೆ ಇರುವುದರಿಂದ ಅವರು ಬಂದ ದಾರಿಗೆ ಸುಂಕವಿಲ್ಲವೆಂದು ತಿಳಿದು ವಾಪಾಸ್ಸಾಗುವರು. ಆಗ ಜಯ ನಿಮ್ಮದೇ ಆಗುವುದು.
ಕಟಕ:- ಆಸ್ತಿ ವಿಚಾರದಲ್ಲಿಅವಶ್ಯ ಕಾಗದ ಪತ್ರಗಳನ್ನು ಜತನದಿಂದಲೇ ಸಜ್ಜಾಗಿ ಇರಿಸಿಕೊಳ್ಳವುದು ಕ್ಷೇಮ. ಕೆಲವರಿಗೆ ದೂರ ಪ್ರಯಾಣದ ಸಂಭವ ಇದೆ. ಮಕ್ಕಳು ವಿದ್ಯೆಯಲ್ಲಿಪ್ರಗತಿ ತೋರುವರು.
ಸಿಂಹ:- ನಿಮ್ಮ ದಾರಿಯಲ್ಲಿನ ಅಡೆತಡೆಗಳನ್ನು ನಿವಾರಣೆ ಮಾಡಿಕೊಳ್ಳಲು ಶ್ರೀಲಕ್ಷಿತ್ರ್ಮೕನಾರಸಿಂಹ ದೇವರನ್ನು ಆರಾಧಿಸುವುದು ಒಳ್ಳೆಯದು. ಸಂಗಾತಿಯ ಸಕಾಲಿಕ ಸಲಹೆಯಿಂದ ಕಾರ್ಯಗಳು ಸುಗಮವಾಗಿ ಆಗುವುವು.
ಕನ್ಯಾ:- ಅನ್ಯರ ಹಸ್ತಕ್ಷೇಪದಿಂದಾಗಿ ಅನವಶ್ಯಕ ಒತ್ತಡ ನಿರ್ಮಾಣವಾಗಲಿದೆ. ಇದನ್ನು ತಾಳ್ಮೆ ಮತ್ತು ದೇವತಾ ಪ್ರಾರ್ಥನೆಯಿಂದ ಸರಿದೂಗಿಸಿಕೊಳ್ಳಬಹುದು. ವೃತ್ತಿಯಲ್ಲಿಏಕತಾನತೆ ಕಂಡುಬರುವುದರಿಂದ ಸ್ವಲ್ಪ ಬೇಸರವುಂಟಾಗುವುದು.
ತುಲಾ:- ಹಣಕಾಸಿನ ವಿಚಾರದಲ್ಲಿಎಡವಟ್ಟು ಮಾಡಿಕೊಳ್ಳದಿರಿ. ಗ್ರಾಹಕರೊಂದಿಗೆ ಕೋಪ, ತಾಪ ತೋರದೆ ತಾಳ್ಮೆಯಿಂದ ವರ್ತಿಸಿ. ತಾಳಿದವನು ಬಾಳಿಯಾನು. ಹಾಗಾಗಿ ಇಂದಿನ ಎಲ್ಲಾಕೆಲಸ ಕಾರ್ಯಗಳಿಗೂ ನಿಮ್ಮ ತಾಳ್ಮೆ ಪ್ರಭಾವ ಬೀರುವುದು.
ವೃಶ್ಚಿಕ:- ವ್ಯಾಜ್ಯದ ಕುರಿತಾಗಿನ ಹೊಂದಾಣಿಕೆಗೆ ಎದುರಾಳಿಗಳು ಸಜ್ಜಾಗಿ ಬರುವರು. ಅವರನ್ನು ಜಾಣ್ಮೆ ನುಡಿಗಳಿಂದ ಎದುರಿಸುವಿರಿ. ಪ್ರಯಾಣದಲ್ಲಿಎಚ್ಚರ ಇರಲಿ. ಯಾವುದೇ ಗುರುವಿನ ಸ್ತ್ರೋತ್ರವನ್ನು ಪಠಿಸಿ.
ಧನುಸ್ಸು:- ಯಾವುದೇ ಕೆಲಸ ಕಾರ್ಯಗಳು ತೊಂದರೆ ಇಲ್ಲದೆ ಸರಾಗವಾಗಿ ನಡೆಯುವುವು. ಶನಿ ಅಥವಾ ಶಿವನ ದೇವಾಲಯದಲ್ಲಿಎಳ್ಳೆಣ್ಣೆ ದೀಪ ಹಚ್ಚಿ. ಹಸುವಿಗೆ ಅಕ್ಕಿ, ಬೆಲ್ಲವನ್ನು ನೀಡಿ. ಹಣಕಾಸಿನ ಪರಿಸ್ಥಿತಿಯಲ್ಲಿಸಾಧಾರಣ ಪ್ರಗತಿ ಉಂಟಾಗುವುದು.
ಮಕರ:- ಬೆಂಕಿ ಅವಘಡಗಳು ಎದುರಾಗುವ ಸಾಧ್ಯತೆ ಇದೆ. ಹಾಗಾಗಿ ವಿದ್ಯುತ್‌ ಉಪಕರಣಗಳೊಂದಿಗೆ ಕೆಲಸ ಮಾಡುವವರು ಎಚ್ಚರಿಕೆಯಿಂದ ಇರಿ. ಆದಷ್ಟು ಶಿವ ಪಂಚಾಕ್ಷರಿ ಮಂತ್ರ ಪಠಿಸಿ.
ಕುಂಭ:- ಯಾವುದೇ ರೀತಿಯ ಸಮಸ್ಯೆ ಎದುರಿಸಲು ಮಾನಸಿಕವಾಗಿ ಸಿದ್ಧರಾಗುವಿರಿ. ಇದರಿಂದ ಬೇಗನೆ ಹೊರಬರುವಿರಿ. ನಂಬಿದವರಿಂದಲೇ ಮೋಸ ಹೋಗುವ ಸಂದರ್ಭ ಎದುರಾಗಲಿದೆ. ಎಚ್ಚರಿಕೆ ಇರಲಿ.
ಮೀನ:- ನೀವು ಬಿಟ್ಟ ಬಾಣ ನಿಮಗೆ ತಾಗುವ ಹಾಗೆ ಪದೇಪದೆ ನಿಮ್ಮ ಮಾತುಗಳೇ ನಿಮಗೆ ಅಪಾಯ ತರುವ ಸಾಧ್ಯತೆ ಇರುವುದರಿಂದ ಎರಡು ಬಾರಿ ಚಿಂತಿಸಿ ಮಾತನಾಡುವುದು ಒಳ್ಳೆಯದು. ಹಣಕಾಸಿನ ಪರಿಸ್ಥಿತಿ ಉತ್ತಮವಾಗಿರುವುದು.
