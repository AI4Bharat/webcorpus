ಮಂಗಳೂರಲ್ಲಿ ಮಳೆಯ ಸಿಂಚನ ನಡುವ...
ಮೇಷ:- ಅನಗತ್ಯ ವಿಚಾರಗಳ ಬಗ್ಗೆ ತಲೆಕೆಡಿಸಿಕೊಳ್ಳದಿರಿ. ಹೊಸ ವ್ಯಕ್ತಿಗಳ ಪರಿಚಯದಿಂದ ಗುರಿ ಸಾಧಿಸುವಿರಿ. ಪ್ರಮುಖ ಸಮಾರಂಭಕ್ಕೆ ನಿಮ್ಮನ್ನು ಮುಖ್ಯ ಅತಿಥಿಯಾಗಿ ಕರೆಯುವ ಸಾಧ್ಯತೆ ಇದೆ.
ವೃಷಭ:- ಮನೆಯಲ್ಲಿ ಸಂತೋಷದ ವಾತಾವರಣವಿದ್ದು ̈ಖರ್ಚುಗಳು ಕೈಮೀರಿ ಹೋಗುವ ಸಾಧ್ಯತೆ ಇದೆ. ಆದರೆ ಒಂದನ್ನು ಪಡೆಯಲು ಮತ್ತೊಂದನ್ನು ಕಳೆಯಲು ಕಳೆದುಕೊಳ್ಳಬೇಕಾಗುವುದು. ಹಾಗಾಗಿ ಹೆಚ್ಚು ತಲೆಕೆಡಿಸಿಕೊಳ್ಳಬೇಡಿ.
ಮಿಥುನ:- ಜೀವನದಲ್ಲಿ ಹೊಸ ಉತ್ಸಾಹ, ಹುರುಪು ಮೂಡಲಿದೆ. ನಿಮ್ಮ ಬಯಕೆಗಳು ಪೂರ್ಣಗೊಳ್ಳುವುವು. ಕೆಲವರು ಮೊಬೈಲ್ ಫೋನ್‌ ಖರೀದಿ
ಮಾಡುವ ಸಾಧ್ಯತೆ ಇದೆ.
ಕಟಕ:- ಶುಭ ನುಡಿಯೇ ಶಕುನದ ಹಕ್ಕಿ ಎನ್ನುವಂತೆ ಎಲ್ಲಾ ಕೆಲಸಗಳಲ್ಲೂ ಧನಾತ್ಮಕತೆ ಇರಲಿ. ಇದರಿಂದ ಧನ್ಯತೆಯ ಭಾವ ಹೊಂದುವಿರಿ. ಬಾಕಿ ಬರಬೇಕಾಗಿದ್ದ ಹಣ ಕೈಸೇರುವು ದರಿಂದ ಸಂತೋಷದಿಂದ ಕಾಲ ಕಳೆಯುವಿರಿ.
ಸಿಂಹ:- ಒಡಲಲ್ಲಿ ದು:ಖ ಮುಖದಲ್ಲಿ ಮಂದಹಾಸ. ಹಾಗಾಗಿ ನಿಮ್ಮ ನೈಜತೆಯನ್ನು ಅರಿಯದ ಜನರು ಟೀಕೆ ಮಾಡುವರು. ಈ ಬಗ್ಗೆ ತಲೆಕೆಡಿಸಿಕೊಳ್ಳಬೇಡಿ. ಭಗವಂತನ ಕೃಪೆ ನಿಮ್ಮ ಮೇಲಿರುವುದರಿಂದ ನಿಮ್ಮ ಮನಸ್ಸಿನಂತೆ ಕಾರ್ಯ ಆಗುವುದು.
ಕನ್ಯಾ:- ಜೀವನದಲ್ಲಿನ ಏಕತಾನತೆಗೆ ವಿದಾಯ ಹೇಳುವಿರಿ. ಎಲ್ಲರೂ ನಿಮ್ಮನ್ನು ಆದರಿಸಿ ಗೌರವಿಸುವುದರಿಂದ ಎಲ್ಲರೊಡನೆ ಬೆರೆತು ಸಂಭ್ರಮದಿಂದ ದಿನ ಕಳೆಯುವಿರಿ. ಇದಕ್ಕೆ ಕಾರಣ ನೀವು ಇತ್ತೀಚೆಗೆ ಖರೀದಿಸಿದ ವಾಹನ ಆಗಿರುತ್ತದೆ.
ತುಲಾ:- ಧೃಡ ಮನಸ್ಸಿನ ವ್ಯಕ್ತಿಗಳಿಗೆ ಜಗತ್ತಿನಲ್ಲಿ ಅಸಾಧ್ಯವಾದುದು ಯಾವುದೂ ಇಲ್ಲ. ಅಂತೆಯೇ ಇತರರಿಗೆ ಕಠಿಣ ಎನಿಸಿದ್ದನ್ನು ನೀವು ಲೀಲಾಜಾಲವಾಗಿ
ಮಾಡಿ ಮುಗಿಸುವಿರಿ. ಇದರಿಂದ ಸಹೋದ್ಯೋಗಿಗಳ ಮೆಚ್ಚುಗೆಗೆ ಪಾತ್ರರಾಗುವಿರಿ.
ವೃಶ್ಚಿಕ:- ಈ ಸಮಯದಲ್ಲಿ ನನ್ನ ಗ್ರಹಗತಿಗಳು ಸರಿಯಿಲ್ಲ ಎಂದು ಕೊರಗುತ್ತ ಕೂರುವುದರಿಂದ ಪ್ರಯೋಜನವಿಲ್ಲ. ಮಾತೆ ದುರ್ಗಾದೇವಿಯನ್ನು ಆರಾಧಿಸಿ. ದುರ್ಗಮವಾದ ಕೆಲಸ ಕಾರ್ಯಗಳಲ್ಲಿ ಯಶಸ್ಸನ್ನು ಹೊಂದಿ.
ಧನುಸ್ಸು:- ಕೆಲಸ ಹುಡುಕುತ್ತಿರುವವರಿಗೆ ಶುಭ ಸುದ್ದಿ ಸಿಗಲಿದೆ. ಕಠಿಣ ಪ್ರಯತ್ನದಿಂದ ಕಾರ್ಯ ಸಿದ್ಧಿಸುವುದು. ಮನೆ ದೇವರ ಹಾಗೂ ಗುರುಹಿರಿಯರ ಆಶೀರ್ವಾದ ಪಡೆಯಿರಿ.ಸ್ನೇಹಿತರು ಸಕಾಲದಲ್ಲಿ ನೆರವು ನೀಡುವರು.
ಮಕರ:- ಹಲವು ದಿನಗಳಿಂದ ಬಾಕಿ ಇದ್ದ ಕೆಲಸಗಳು ಮುಕ್ತಾಯ ಹಂತಕ್ಕೆ ಬರಲಿವೆ. ಆ ಬಗ್ಗೆ ಕೊನೆಯ ಕ್ಷಣದ ಮೇಲುಸ್ತುವಾರಿ ಅಗತ್ಯ ಇದೆ. ವರ್ಷಪೂರ್ತಿ ಶಾಲೆಗೆ ಹೋಗಿ ಪರೀಕ್ಷೆ ಬರೆಯದ ವಿದ್ಯಾರ್ಥಿಗೆ ಉತ್ತಮ ಫಲವಿಲ್ಲ.ಹಾಗಾಗಿ ಅಂತಿಮಕ್ಷ ಣದ ಉಸ್ತುವಾರಿ ಮುಖ್ಯ.
ಕುಂಭ:- ವಿದ್ಯಾರ್ಥಿಗಳು ಶಿಕ್ಷಣ ಕ್ಷೇತ್ರದಲ್ಲಿ ಉತ್ತಮ ಪ್ರಗತಿ ಸಾಧಿಸುವರು. ಯೋಗ್ಯ ವಧು ವರರಿಗೆ ಕಂಕಣಭಾಗ್ಯ ಬರುವುದು.ಹಣಕಾಸಿನ ಪರಿಸ್ಥಿತಿ ಉತ್ತಮವಾಗಿರುವುದು.
ಮೀನ:-ಋಣಾತ್ಮಕ ವ್ಯಕ್ತಿಗಳ ಮಾತಿಗೆ ಕಿವಿಕೊಡದಿರಿ. ಅವರು ನಿಮ್ಮ ಗುರಿ ತಪ್ಪಿಸುವ ಪ್ರಯತ್ನಗಳನ್ನು ಮಾಡುವರು. ನೀವು ಹೊರಟಿರುವ ದಾರಿ ಸರಿ ಇದ್ದಲ್ಲಿ ಇನ್ನೊಬ್ಬರ ಹಿತವಚನ ನಿಮಗೆ ಅಗತ್ಯವಿಲ್ಲ. ಧೈರ್ಯದಿಂದ ಮುನ್ನುಗ್ಗಿ.
